l0=0002 l1=001 l2=Eleg l8=1 l9=t	ΕΛΕΓΕΙΩΝ Α Ὦ ἄνα, Λητοῦσ υἱέ, Διὸσ τέκοσ, οὔποτε σεῖο λήσομαι ἀρχόμενοσ οὐδ’ ἀποπαυόμενοσ, ἀλλ’ αἰεὶ πρῶτόν τε καὶ ὕστατον ἔν τε μέσοισιν ἀείσω· σὺ δέ μοι κλῦθι καὶ ἐσθλὰ δίδου.
l0=0002 l1=001 l2=Eleg l8=1 l9=4	Φοῖβε ἄναξ, ὅτε μέν σε θεὰ τέκε πότνια Λητώ φοίνικοσ ῥαδινῆισ χερσὶν ἐφαψαμένη ἀθανάτων κάλλιστον ἐπὶ τροχοειδέι λίμνηι, πᾶσα μὲν ἐπλήσθη Δῆλοσ ἀπειρεσίη ὀδμῆσ ἀμβροσίησ, ἐγέλασσε δὲ Γαῖα πελώρη, γήθησεν δὲ βαθὺσ πόντοσ ἁλὸσ πολιῆσ.
l0=0002 l1=001 l2=Eleg l8=1 l9=10	Ἄρτεμι θηροφόνη, θύγατερ Διόσ, ἣν Ἀγαμέμνων εἵσαθ’, ὅτ’ ἐσ Τροίην ἔπλεε νηυσὶ θοῆισ, εὐχομένωι μοι κλῦθι, κακὰσ δ’ ἀπὸ κῆρασ ἄλαλκε· σοὶ μὲν τοῦτο, θεά, σμικρόν, ἐμοὶ δὲ μέγα.
l0=0002 l1=001 l2=Eleg l8=1 l9=14	Μοῦσαι καὶ Χάριτεσ, κοῦραι Διόσ, αἵ ποτε Κάδμου ἐσ γάμον ἐλθοῦσαι καλὸν ἀείσατ’ ἔποσ, ‘ὅττι καλόν, φίλον ἐστί· τὸ δ’ οὐ καλὸν οὐ φίλον ἐστί,’ τοῦτ’ ἔποσ ἀθανάτων ἦλθε διὰ στομάτων.
l0=0002 l1=001 l2=Eleg l8=1 l9=18	Κύρνε, σοφιζομένωι μὲν ἐμοὶ σφρηγὶσ ἐπικείσθω τοῖσδ’ ἔπεσιν, λήσει δ’ οὔποτε κλεπτόμενα, οὐδέ τισ ἀλλάξει κάκιον τοὐσθλοῦ παρεόντοσ· ὧδε δὲ πᾶσ τισ ἐρεῖ· ’Θεύγνιδόσ ἐστιν ἔπη τοῦ Μεγαρέωσ· πάντασ δὲ κατ’ ἀνθρώπουσ ὀνομαστόσ.’
l0=0002 l1=001 l2=Eleg l8=1 l9=23	ἀστοῖσιν δ’ οὔπω πᾶσιν ἁδεῖν δύναμαι· οὐδὲν θαυμαστόν, Πολυπαί̈δη· οὐδὲ γὰρ ὁ Ζεύσ οὔθ’ ὕων πάντεσσ’ ἁνδάνει οὔτ’ ἀνέχων.
l0=0002 l1=001 l2=Eleg l8=1 l9=26	Σοὶ δ’ ἐγὼ εὖ φρονέων ὑποθήσομαι, οἷά περ αὐτόσ, Κύρν’, ἀπὸ τῶν ἀγαθῶν παῖσ ἔτ’ ἐὼν ἔμαθον· πέπνυσο, μηδ’ αἰσχροῖσιν ἐπ’ ἔργμασι μηδ’ ἀδίκοισιν τιμὰσ μηδ’ ἀρετὰσ ἕλκεο μηδ’ ἄφενοσ.
l0=0002 l1=001 l2=Eleg l8=1 l9=30	ταῦτα μὲν οὕτωσ ἴσθι· κακοῖσι δὲ μὴ προσομίλει ἀνδράσιν, ἀλλ’ αἰεὶ τῶν ἀγαθῶν ἔχεο· καὶ μετὰ τοῖσιν πῖνε καὶ ἔσθιε, καὶ μετὰ τοῖσιν ἵζε, καὶ ἅνδανε τοῖσ’, ὧν μεγάλη δύναμισ.
l0=0002 l1=001 l2=Eleg l8=1 l9=34	ἐσθλῶν μὲν γὰρ ἄπ’ ἐσθλὰ μαθήσεαι· ἢν δὲ κακοῖσιν συμμίσγηισ, ἀπολεῖσ καὶ τὸν ἐόντα νόον.
l0=0002 l1=001 l2=Eleg l8=1 l9=36	ταῦτα μαθὼν ἀγαθοῖσιν ὁμίλεε, καί ποτε φήσεισ εὖ συμβουλεύειν τοῖσι φίλοισιν ἐμέ.
l0=0002 l1=001 l2=Eleg l8=1 l9=38	Κύρνε, κύει πόλισ ἥδε, δέδοικα δὲ μὴ τέκηι ἄνδρα εὐθυντῆρα κακῆσ ὕβριοσ ἡμετέρησ.
l0=0002 l1=001 l2=Eleg l8=1 l9=40	ἀστοὶ μὲν γὰρ ἔθ’ οἵδε σαόφρονεσ, ἡγεμόνεσ δέ τετράφαται πολλὴν εἰσ κακότητα πεσεῖν.
l0=0002 l1=001 l2=Eleg l8=1 l9=42	οὐδεμίαν πω, Κύρν’, ἀγαθοὶ πόλιν ὤλεσαν ἄνδρεσ, ἀλλ’ ὅταν ὑβρίζειν τοῖσι κακοῖσιν ἅδηι δῆμόν τε φθείρουσι δίκασ τ’ ἀδίκοισι διδοῦσιν οἰκείων κερδέων εἵνεκα καὶ κράτεοσ· ἔλπεο μὴ δηρὸν κείνην πόλιν ἀτρεμέ’ ἧσθαι, μηδ’ εἰ νῦν κεῖται πολλῆι ἐν ἡσυχίηι, εὖτ’ ἂν τοῖσι κακοῖσι φίλ’ ἀνδράσι ταῦτα γένηται, κέρδεα δημοσίωι σὺν κακῶι ἐρχόμενα.
l0=0002 l1=001 l2=Eleg l8=1 l9=50	ἐκ τῶν γὰρ στάσιέσ τε καὶ ἔμφυλοι φόνοι ἀνδρῶν· μούναρχοι δὲ πόλει μήποτε τῆιδε ἅδοι.
l0=0002 l1=001 l2=Eleg l8=1 l9=52	Κύρνε, πόλισ μὲν ἔθ’ ἥδε πόλισ, λαοὶ δὲ δὴ ἄλλοι, οἳ πρόσθ’ οὔτε δίκασ ἤιδεσαν οὔτε νόμουσ, ἀλλ’ ἀμφὶ πλευραῖσι δορὰσ αἰγῶν κατέτριβον, ἔξω δ’ ὥστ’ ἔλαφοι τῆσδ’ ἐνέμοντο πόλεοσ.
l0=0002 l1=001 l2=Eleg l8=1 l9=56	καὶ νῦν εἰσ’ ἀγαθοί, Πολυπαί̈δη· οἱ δὲ πρὶν ἐσθλοί νῦν δειλοί.
l0=0002 l1=001 l2=Eleg l8=1 l9=58	τίσ κεν ταῦτ’ ἀνέχοιτ’ ἐσορῶν;
l0=0002 l1=001 l2=Eleg l8=1 l9=58	ἀλλήλουσ δ’ ἀπατῶσιν ἐπ’ ἀλλήλοισι γελῶντεσ, οὔτε κακῶν γνώμασ εἰδότεσ οὔτ’ ἀγαθῶν.
l0=0002 l1=001 l2=Eleg l8=1 l9=60	μηδένα τῶνδε φίλον ποιεῦ, Πολυπαί̈δη, ἀστῶν ἐκ θυμοῦ χρείησ οὕνεκα μηδεμιῆσ· ἀλλὰ δόκει μὲν πᾶσιν ἀπὸ γλώσσησ φίλοσ εἶναι, χρῆμα δὲ συμμείξηισ μηδενὶ μηδ’ ὁτιοῦν σπουδαῖον· γνώσηι γὰρ ὀιζυρῶν φρένασ ἀνδρῶν, ὥσ σφιν ἐπ’ ἔργοισιν πίστισ ἔπ’ οὐδεμία, ἀλλὰ δόλουσ ἀπάτασ τε πολυπλοκίασ τ’ ἐφίλησαν οὕτωσ ὡσ ἄνδρεσ μηκέτι σωιζόμενοι.
l0=0002 l1=001 l2=Eleg l8=1 l9=68	Μήποτε, Κύρνε, κακῶι πίσυνοσ βούλευε σὺν ἀνδρί, εὖτ’ ἂν σπουδαῖον πρῆγμ’ ἐθέληισ τελέσαι, ἀλλὰ μετ’ ἐσθλὸν ἰὼν βούλευ καὶ πολλὰ μογῆσαι καὶ μακρὴν ποσσίν, Κύρν’, ὁδὸν ἐκτελέσαι.
l0=0002 l1=001 l2=Eleg l8=1 l9=72	Πρῆξιν μηδὲ φίλοισιν ὅλωσ ἀνακοινέο πᾶσιν· παῦροί τοι πολλῶν πιστὸν ἔχουσι νόον.
l0=0002 l1=001 l2=Eleg l8=1 l9=74	Παύροισιν πίσυνοσ μεγάλ’ ἀνδράσιν ἔργ’ ἐπιχείρει, μή ποτ’ ἀνήκεστον, Κύρνε, λάβηισ ἀνίην.
l0=0002 l1=001 l2=Eleg l8=1 l9=76	Πιστὸσ ἀνὴρ χρυσοῦ τε καὶ ἀργύρου ἀντερύσασθαι ἄξιοσ ἐν χαλεπῆι, Κύρνε, διχοστασίηι.
l0=0002 l1=001 l2=Eleg l8=1 l9=78	Παύρουσ εὑρήσεισ, Πολυπαί̈δη, ἄνδρασ ἑταίρουσ πιστοὺσ ἐν χαλεποῖσ πρήγμασι γινομένουσ, οἵτινεσ ἂν τολμῶιεν ὁμόφρονα θυμὸν ἔχοντεσ ἶσον τῶν ἀγαθῶν τῶν τε κακῶν μετέχειν.
l0=0002 l1=001 l2=Eleg l8=1 l9=82	Τούτουσ οὔ χ’ εὕροισ διζήμενοσ οὐδ’ ἐπὶ πάντασ ἀνθρώπουσ, οὓσ ναῦσ μὴ μία πάντασ ἄγοι, οἷσιν ἐπὶ γλώσσηι τε καὶ ὀφθαλμοῖσιν ἔπεστιν αἰδώσ, οὐδ’ αἰσχρὸν χρῆμ’ ἔπι κέρδοσ ἄγει.
l0=0002 l1=001 l2=Eleg l8=1 l9=86	Μή μ’ ἔπεσιν μὲν στέργε, νόον δ’ ἔχε καὶ φρένασ ἄλληι, εἴ με φιλεῖσ καί σοι πιστὸσ ἔνεστι νόοσ.
l0=0002 l1=001 l2=Eleg l8=1 l9=88	ἤ με φίλει καθαρὸν θέμενοσ νόον, ἤ μ’ ἀποειπών ἔχθαιρ’ ἀμφαδίην νεῖκοσ ἀειράμενοσ.
l0=0002 l1=001 l2=Eleg l8=1 l9=90	ὃσ δὲ μιῆι γλώσσηι δίχ’ ἔχει νόον, οὗτοσ ἑταῖροσ δεινόσ, Κύρν’, ἐχθρὸσ βέλτεροσ ἢ φίλοσ ὤν.
l0=0002 l1=001 l2=Eleg l8=1 l9=92	Ἄν τισ ἐπαινήσηι σε τόσον χρόνον ὅσσον ὁρώιησ, νοσφισθεὶσ δ’ ἄλλην γλῶσσαν ἱῆισι κακήν, τοιοῦτόσ τοι ἑταῖροσ ἀνὴρ φίλοσ οὔ τι μάλ’ ἐσθλόσ, ὅσ κ’ εἴπηι γλώσσηι λῶια, φρονῆι δ’ ἕτερα.
l0=0002 l1=001 l2=Eleg l8=1 l9=96	ἀλλ’ εἴη τοιοῦτοσ ἐμοὶ φίλοσ, ὃσ τὸν ἑταῖρον γινώσκων ὀργὴν καὶ βαρὺν ὄντα φέρει ἀντὶ κασιγνήτου.
l0=0002 l1=001 l2=Eleg l8=1 l9=99	σὺ δέ μοι, φίλε, ταῦτ’ ἐνὶ θυμῶι φράζεο, καί ποτέ μου μνήσεαι ἐξοπίσω.
l0=0002 l1=001 l2=Eleg l8=1 l9=100	Μηδείσ σ’ ἀνθρώπων πείσηι κακὸν ἄνδρα φιλῆσαι, Κύρνε· τί δ’ ἔστ’ ὄφελοσ δειλὸσ ἀνὴρ φίλοσ ὤν;
l0=0002 l1=001 l2=Eleg l8=1 l9=102	οὔτ’ ἄν σ’ ἐκ χαλεποῖο πόνου ῥύσαιτο καὶ ἄτησ, οὔτε κεν ἐσθλὸν ἔχων τοῦ μεταδοῦν ἐθέλοι.
l0=0002 l1=001 l2=Eleg l8=1 l9=104	Δειλοὺσ εὖ ἕρδοντι ματαιοτάτη χάρισ ἐστίν· ἶσον καὶ σπείρειν πόντον ἁλὸσ πολιῆσ.
l0=0002 l1=001 l2=Eleg l8=1 l9=106	οὔτε γὰρ ἂν πόντον σπείρων βαθὺ λήιον ἀμῶισ, οὔτε κακοὺσ εὖ δρῶν εὖ πάλιν ἀντιλάβοισ· ἄπληστον γὰρ ἔχουσι κακοὶ νόον· ἢν δ’ ἓν ἁμάρτηισ, τῶν πρόσθεν πάντων ἐκκέχυται φιλότησ· οἱ δ’ ἀγαθοὶ τὸ μέγιστον ἐπαυρίσκουσι παθόντεσ, μνῆμα δ’ ἔχουσ’ ἀγαθῶν καὶ χάριν ἐξοπίσω.
l0=0002 l1=001 l2=Eleg l8=1 l9=112	Μήποτε τὸν κακὸν ἄνδρα φίλον ποιεῖσθαι ἑταῖρον, ἀλλ’ αἰεὶ φεύγειν ὥστε κακὸν λιμένα.
l0=0002 l1=001 l2=Eleg l8=1 l9=114	Πολλοί τοι πόσιοσ καὶ βρώσιόσ εἰσιν ἑταῖροι, ἐν δὲ σπουδαίωι πρήγματι παυρότεροι.
l0=0002 l1=001 l2=Eleg l8=1 l9=116	Κιβδήλου δ’ ἀνδρὸσ γνῶναι χαλεπώτερον οὐδέν, Κύρν’, οὐδ’ εὐλαβίησ ἐστὶ περὶ πλέονοσ.
l0=0002 l1=001 l2=Eleg l8=1 l9=118	Χρυσοῦ κιβδήλοιο καὶ ἀργύρου ἀνσχετὸσ ἄτη, Κύρνε, καὶ ἐξευρεῖν ῥάιδιον ἀνδρὶ σοφῶι.
l0=0002 l1=001 l2=Eleg l8=1 l9=120	εἰ δὲ φίλου νόοσ ἀνδρὸσ ἐνὶ στήθεσσι λελήθηι ψυδρὸσ ἐών, δόλιον δ’ ἐν φρεσὶν ἦτορ ἔχηι, τοῦτο θεὸσ κιβδηλότατον ποίησε βροτοῖσιν, καὶ γνῶναι πάντων τοῦτ’ ἀνιηρότατον.
l0=0002 l1=001 l2=Eleg l8=1 l9=124	οὐδὲ γὰρ εἰδείησ ἀνδρὸσ νόον οὐδὲ γυναικόσ, πρὶν πειρηθείησ ὥσπερ ὑποζυγίου, οὐδέ κεν εἰκάσσαισ ὥσπερ ποτ’ ἐσ ὥριον ἐλθών· πολλάκι γὰρ γνώμην ἐξαπατῶσ’ ἰδέαι.
l0=0002 l1=001 l2=Eleg l8=1 l9=128	Μήτ’ ἀρετὴν εὔχου, Πολυπαί̈δη, ἔξοχοσ εἶναι μήτ’ ἄφενοσ· μοῦνον δ’ ἀνδρὶ γένοιτο τύχη.
l0=0002 l1=001 l2=Eleg l8=1 l9=130	Οὐδὲν ἐν ἀνθρώποισι πατρὸσ καὶ μητρὸσ ἄμεινον ἔπλετο, οἷσ’ ὁσίη, Κύρνε, μέμηλε δίκη.
l0=0002 l1=001 l2=Eleg l8=1 l9=132	Οὐδείσ, Κύρν’, ἄτησ καὶ κέρδεοσ αἴτιοσ αὐτόσ, ἀλλὰ θεοὶ τούτων δώτορεσ ἀμφοτέρων· οὐδέ τισ ἀνθρώπων ἐργάζεται ἐν φρεσὶν εἰδώσ, ἐσ τέλοσ εἴτ’ ἀγαθὸν γίνεται εἴτε κακόν.
l0=0002 l1=001 l2=Eleg l8=1 l9=136	πολλάκι γὰρ δοκέων θήσειν κακὸν ἐσθλὸν ἔθηκεν, καί τε δοκῶν θήσειν ἐσθλὸν ἔθηκε κακόν.
l0=0002 l1=001 l2=Eleg l8=1 l9=138	οὐδέ τωι ἀνθρώπων παραγίνεται, ὅσσα θέληισιν· ἴσχει γὰρ χαλεπῆσ πείρατ’ ἀμηχανίησ.
l0=0002 l1=001 l2=Eleg l8=1 l9=140	ἄνθρωποι δὲ μάταια νομίζομεν εἰδότεσ οὐδέν· θεοὶ δὲ κατὰ σφέτερον πάντα τελοῦσι νόον.
l0=0002 l1=001 l2=Eleg l8=1 l9=142	Οὐδείσ πω ξεῖνον, Πολυπαί̈δη, ἐξαπατήσασ οὐδ’ ἱκέτην θνητῶν ἀθανάτουσ ἔλαθεν.
l0=0002 l1=001 l2=Eleg l8=1 l9=144	Βούλεο δ’ εὐσεβέων ὀλίγοισ σὺν χρήμασιν οἰκεῖν ἢ πλουτεῖν ἀδίκωσ χρήματα πασάμενοσ.
l0=0002 l1=001 l2=Eleg l8=1 l9=146	ἐν δὲ δικαιοσύνηι συλλήβδην πᾶσ’ ἀρετή ’στι, πᾶσ δέ τ’ ἀνὴρ ἀγαθόσ, Κύρνε, δίκαιοσ ἐών.
l0=0002 l1=001 l2=Eleg l8=1 l9=148	Χρήματα μὲν δαίμων καὶ παγκάκωι ἀνδρὶ δίδωσιν, Κύρν’· ἀρετῆσ δ’ ὀλίγοισ’ ἀνδράσι μοῖρ’ ἕπεται.
l0=0002 l1=001 l2=Eleg l8=1 l9=150	Ὕβριν, Κύρνε, θεὸσ πρῶτον κακῶι ὤπασεν ἀνδρί, οὗ μέλλει χώρην μηδεμίην θέμεναι.
l0=0002 l1=001 l2=Eleg l8=1 l9=152	Τίκτει τοι κόροσ ὕβριν, ὅταν κακῶι ὄλβοσ ἕπηται ἀνθρώπωι καὶ ὅτωι μὴ νόοσ ἄρτιοσ ἦι.
l0=0002 l1=001 l2=Eleg l8=1 l9=154	Μήποτέ τοι πενίην θυμοφθόρον ἀνδρὶ χολωθείσ μηδ’ ἀχρημοσύνην οὐλομένην πρόφερε· Ζεὺσ γάρ τοι τὸ τάλαντον ἐπιρρέπει ἄλλοτε ἄλλωι, ἄλλοτε μὲν πλουτεῖν, ἄλλοτε μηδὲν ἔχειν.
l0=0002 l1=001 l2=Eleg l8=1 l9=158	Μήποτε, Κύρν’, ἀγορᾶσθαι ἔποσ μέγα· οἶδε γὰρ οὐδείσ ἀνθρώπων ὅ τι νὺξ χἠμέρη ἀνδρὶ τελεῖ.
l0=0002 l1=001 l2=Eleg l8=1 l9=160	Πολλοί τοι χρῶνται δειλαῖσ φρεσί, δαίμονι δ’ ἐσθλῶι, οἷσ τὸ κακὸν δοκέον γίνεται εἰσ ἀγαθόν.
l0=0002 l1=001 l2=Eleg l8=1 l9=162	εἰσὶν δ’ οἳ βουλῆι τ’ ἀγαθῆι καὶ δαίμονι δειλῶι μοχθίζουσι, τέλοσ δ’ ἔργμασιν οὐχ ἕπεται.
l0=0002 l1=001 l2=Eleg l8=1 l9=164	Οὐδεὶσ ἀνθρώπων οὔτ’ ὄλβιοσ οὔτε πενιχρόσ οὔτε κακὸσ νόσφιν δαίμονοσ οὔτ’ ἀγαθόσ.
l0=0002 l1=001 l2=Eleg l8=1 l9=166	Ἄλλ’ ἄλλωι κακόν ἐστι, τὸ δ’ ἀτρεκὲσ ὄλβιοσ οὐδείσ ἀνθρώπων ὁπόσουσ ἠέλιοσ καθορᾶι.
l0=0002 l1=001 l2=Eleg l8=1 l9=168	Ὃν δὲ θεοὶ τιμῶσιν, ὁ καὶ μωμεύμενοσ αἰνεῖ· ἀνδρὸσ δὲ σπουδὴ γίνεται οὐδεμία.
l0=0002 l1=001 l2=Eleg l8=1 l9=170	Θεοῖσ’ εὔχου, θεοῖσ’ οἷσιν ἔπι κράτοσ· οὔτοι ἄτερ θεῶν γίνεται ἀνθρώποισ’ οὔτ’ ἀγάθ’ οὔτε κακά.
l0=0002 l1=001 l2=Eleg l8=1 l9=172	Ἄνδρ’ ἀγαθὸν πενίη πάντων δάμνησι μάλιστα, καὶ γήρωσ πολιοῦ, Κύρνε, καὶ ἠπιάλου.
l0=0002 l1=001 l2=Eleg l8=1 l9=174	ἣν δὴ χρὴ φεύγοντα καὶ ἐσ βαθυκήτεα πόντον ῥιπτεῖν καὶ πετρέων, Κύρνε, κατ’ ἠλιβάτων.
l0=0002 l1=001 l2=Eleg l8=1 l9=176	καὶ γὰρ ἀνὴρ πενίηι δεδμημένοσ οὔτε τι εἰπεῖν οὔθ’ ἕρξαι δύναται, γλῶσσα δέ οἱ δέδεται.
l0=0002 l1=001 l2=Eleg l8=1 l9=178	χρὴ γὰρ ὁμῶσ ἐπὶ γῆν τε καὶ εὐρέα νῶτα θαλάσσησ δίζησθαι χαλεπῆσ, Κύρνε, λύσιν πενίησ.
l0=0002 l1=001 l2=Eleg l8=1 l9=180	τεθνάμεναι, φίλε Κύρνε, πενιχρῶι βέλτερον ἀνδρί ἢ ζώειν χαλεπῆι τειρόμενον πενίηι.
l0=0002 l1=001 l2=Eleg l8=1 l9=182	Κριοὺσ μὲν καὶ ὄνουσ διζήμεθα, Κύρνε, καὶ ἵππουσ εὐγενέασ, καί τισ βούλεται ἐξ ἀγαθῶν βήσεσθαι· γῆμαι δὲ κακὴν κακοῦ οὐ μελεδαίνει ἐσθλὸσ ἀνήρ, ἤν οἱ χρήματα πολλὰ διδῶι, οὐδὲ γυνὴ κακοῦ ἀνδρὸσ ἀναίνεται εἶναι ἄκοιτισ πλουσίου, ἀλλ’ ἀφνεὸν βούλεται ἀντ’ ἀγαθοῦ.
l0=0002 l1=001 l2=Eleg l8=1 l9=188	χρήματα μὲν τιμῶσι· καὶ ἐκ κακοῦ ἐσθλὸσ ἔγημε καὶ κακὸσ ἐξ ἀγαθοῦ· πλοῦτοσ ἔμειξε γένοσ.
l0=0002 l1=001 l2=Eleg l8=1 l9=190	οὕτω μὴ θαύμαζε γένοσ, Πολυπαί̈δη, ἀστῶν μαυροῦσθαι· σὺν γὰρ μίσγεται ἐσθλὰ κακοῖσ.
l0=0002 l1=001 l2=Eleg l8=1 l9=192	Αὐτόσ τοι ταύτην εἰδὼσ κακόπατριν ἐοῦσαν εἰσ οἴκουσ ἄγεται χρήμασι πειθόμενοσ εὔδοξοσ κακόδοξον, ἐπεὶ κρατερή μιν ἀνάγκη ἐντύνει, ἥτ’ ἀνδρὸσ τλήμονα θῆκε νόον.
l0=0002 l1=001 l2=Eleg l8=1 l9=196	Χρῆμα δ’ ὃ μὲν Διόθεν καὶ σὺν δίκηι ἀνδρὶ γένηται καὶ καθαρῶσ, αἰεὶ παρμόνιμον τελέθει.
l0=0002 l1=001 l2=Eleg l8=1 l9=198	εἰ δ’ ἀδίκωσ παρὰ καιρὸν ἀνὴρ φιλοκερδέι θυμῶι κτήσεται, εἴθ’ ὅρκωι πὰρ τὸ δίκαιον ἑλών, αὐτίκα μέν τι φέρειν κέρδοσ δοκεῖ, ἐσ δὲ τελευτήν αὖθισ ἔγεντο κακόν, θεῶν δ’ ὑπερέσχε νόοσ.
l0=0002 l1=001 l2=Eleg l8=1 l9=202	ἀλλὰ τάδ’ ἀνθρώπων ἀπατᾶι νόον· οὐ γὰρ ἔτ’ αὔτωσ τίνονται μάκαρεσ πρήγματοσ ἀμπλακίασ· ἀλλ’ ὁ μὲν αὐτὸσ ἔτεισε κακὸν χρέοσ οὐδὲ φίλοισιν ἄτην ἐξοπίσω παισὶν ἐπεκρέμασεν· ἄλλον δ’ οὐ κατέμαρψε δίκη· θάνατοσ γὰρ ἀναιδήσ πρόσθεν ἐπὶ βλεφάροισ’ ἕζετο κῆρα φέρων.
l0=0002 l1=001 l2=Eleg l8=1 l9=208	Οὐδείσ τοι φεύγοντι φίλοσ καὶ πιστὸσ ἑταῖροσ· τῆσ δὲ φυγῆσ ἐστιν τοῦτ’ ἀνιηρότερον.
l0=0002 l1=001 l2=Eleg l8=1 l9=210	Οἶνόν τοι πίνειν πουλὺν κακόν· ἢν δέ τισ αὐτόν πίνηι ἐπισταμένωσ, οὐ κακόσ, ἀλλ’ ἀγαθόσ.
l0=0002 l1=001 l2=Eleg l8=1 l9=212	Θυμέ, φίλουσ κατὰ πάντασ ἐπίστρεφε ποικίλον ἦθοσ, ὀργὴν συμμίσγων ἥντιν’ ἕκαστοσ ἔχει· πουλύπου ὀργὴν ἴσχε πολυπλόκου, ὃσ ποτὶ πέτρηι, τῆι προσομιλήσηι, τοῖοσ ἰδεῖν ἐφάνη.
l0=0002 l1=001 l2=Eleg l8=1 l9=216	νῦν μὲν τῆιδ’ ἐφέπου, τοτὲ δ’ ἀλλοῖοσ χρόα γίνου.
l0=0002 l1=001 l2=Eleg l8=1 l9=217	κρέσσων τοι σοφίη γίνεται ἀτροπίησ.
l0=0002 l1=001 l2=Eleg l8=1 l9=218	Μηδὲν ἄγαν ἄσχαλλε ταρασσομένων πολιητέων, Κύρνε, μέσην δ’ ἔρχευ τὴν ὁδὸν ὥσπερ ἐγώ.
l0=0002 l1=001 l2=Eleg l8=1 l9=220	Ὅστισ τοι δοκέει τὸν πλησίον ἴδμεναι οὐδέν, ἀλλ’ αὐτὸσ μοῦνοσ ποικίλα δήνε’ ἔχειν, κεῖνόσ γ’ ἄφρων ἐστί, νόου βεβλαμμένοσ ἐσθλοῦ· ἴσωσ γὰρ πάντεσ ποικίλ’ ἐπιστάμεθα· ἀλλ’ ὁ μὲν οὐκ ἐθέλει κακοκερδείηισιν ἕπεσθαι, τῶι δὲ δολοπλοκίαι μᾶλλον ἄπιστοι ἅδον.
l0=0002 l1=001 l2=Eleg l8=1 l9=226	‘Πλούτου δ’ οὐδὲν τέρμα πεφασμένον ἀνθρώποισιν· οἳ γὰρ νῦν ἡμῶν πλεῖστον ἔχουσι βίον, διπλάσιον σπεύδουσι.
l0=0002 l1=001 l2=Eleg l8=1 l9=229	τίσ ἂν κορέσειεν ἅπαντασ;
l0=0002 l1=001 l2=Eleg l8=1 l9=229	χρήματά τοι θνητοῖσ γίνεται ἀφροσύνη, ἄτη δ’ ἐξ αὐτῆσ ἀναφαίνεται, ἣν ὁπότε Ζεύσ πέμψηι τειρομένοισ’, ἄλλοτε ἄλλοσ ἔχει.’
l0=0002 l1=001 l2=Eleg l8=1 l9=232	Ἀκρόπολισ καὶ πύργοσ ἐὼν κενεόφρονι δήμωι, Κύρν’, ὀλίγησ τιμῆσ ἔμμορεν ἐσθλὸσ ἀνήρ.
l0=0002 l1=001 l2=Eleg l8=1 l9=234	Οὐδὲν ἐπιπρέπει ἧμιν ἅτ’ ἀνδράσι σωιζομένοισιν, ἀλλ’ ὡσ πάγχυ πόλει, Κύρνε, ἁλωσομένηι.
l0=0002 l1=001 l2=Eleg l8=1 l9=236	Σοὶ μὲν ἐγὼ πτέρ’ ἔδωκα, σὺν οἷσ’ ἐπ’ ἀπείρονα πόντον πωτήσηι, κατὰ γῆν πᾶσαν ἀειρόμενοσ ῥηϊδίωσ· θοίνηισ δὲ καὶ εἰλαπίνηισι παρέσσηι ἐν πάσαισ πολλῶν κείμενοσ ἐν στόμασιν, καί σε σὺν αὐλίσκοισι λιγυφθόγγοισ νέοι ἄνδρεσ εὐκόσμωσ ἐρατοὶ καλά τε καὶ λιγέα ἄισονται.
l0=0002 l1=001 l2=Eleg l8=1 l9=243	καὶ ὅταν δνοφερῆσ ὑπὸ κεύθεσι γαίησ βῆισ πολυκωκύτουσ εἰσ Ἀίδαο δόμουσ, οὐδέποτ’ οὐδὲ θανὼν ἀπολεῖσ κλέοσ, ἀλλὰ μελήσεισ ἄφθιτον ἀνθρώποισ’ αἰὲν ἔχων ὄνομα, Κύρνε, καθ’ Ἑλλάδα γῆν στρωφώμενοσ, ἠδ’ ἀνὰ νήσουσ ἰχθυόεντα περῶν πόντον ἐπ’ ἀτρύγετον, οὐχ ἵππων νώτοισιν ἐφήμενοσ· ἀλλά σε πέμψει ἀγλαὰ Μουσάων δῶρα ἰοστεφάνων.
l0=0002 l1=001 l2=Eleg l8=1 l9=250	πᾶσι δ’, ὅσοισι μέμηλε, καὶ ἐσσομένοισιν ἀοιδή ἔσσηι ὁμῶσ, ὄφρ’ ἂν γῆ τε καὶ ἠέλιοσ.
l0=0002 l1=001 l2=Eleg l8=1 l9=252	αὐτὰρ ἐγὼν ὀλίγησ παρὰ σεῦ οὐ τυγχάνω αἰδοῦσ, ἀλλ’ ὥσπερ μικρὸν παῖδα λόγοισ μ’ ἀπατᾶισ.
l0=0002 l1=001 l2=Eleg l8=1 l9=254	Κάλλιστον τὸ δικαιότατον· λῶιστον δ’ ὑγιαίνειν· πρᾶγμα δὲ τερπνότατον, τοῦ τισ ἐρᾶι, τὸ τυχεῖν.
l0=0002 l1=001 l2=Eleg l8=1 l9=256	Ἵπποσ ἐγὼ καλὴ καὶ ἀεθλίη, ἀλλὰ κάκιστον ἄνδρα φέρω, καί μοι τοῦτ’ ἀνιηρότατον.
l0=0002 l1=001 l2=Eleg l8=1 l9=258	πολλάκι δ’ ἠμέλλησα διαρρήξασα χαλινόν φεύγεν ἀπωσαμένη τὸν κακὸν ἡνίοχον.
l0=0002 l1=001 l2=Eleg l8=1 l9=260	Οὔ μοι πίνεται οἶνοσ, ἐπεὶ παρὰ παιδὶ τερείνηι ἄλλοσ ἀνὴρ κατέχει πολλὸν ἐμοῦ κακίων.
l0=0002 l1=001 l2=Eleg l8=1 l9=262	ψυχρόν μοι παρὰ τῆιδε φίλοι πίνουσι τοκῆεσ, ὥσθ’ ἅμα θ’ ὑδρεύει καί με γοῶσα φέρει, ἔνθα μέσην περὶ παῖδα λαβὼν ἀγκῶν’ ἐφίλησα δειρήν, ἡ δὲ τέρεν φθέγγετ’ ἀπὸ στόματοσ.
l0=0002 l1=001 l2=Eleg l8=1 l9=266	Γνωτή τοι πενίη γε καὶ ἀλλοτρίη περ ἐοῦσα· οὔτε γὰρ εἰσ ἀγορὴν ἔρχεται οὔτε δίκασ· πάντηι γὰρ τοὔλασσον ἔχει, πάντηι δ’ ἐπίμυκτοσ, πάντηι δ’ ἐχθρὴ ὁμῶσ γίνεται, ἔνθα περ ἦι.
l0=0002 l1=001 l2=Eleg l8=1 l9=270	Ἴσωσ τοι τὰ μὲν ἄλλα θεοὶ θνητοῖσ’ ἀνθρώποισ γῆράσ τ’ οὐλόμενον καὶ νεότητ’ ἔδοσαν.
l0=0002 l1=001 l2=Eleg l8=1 l9=272	τῶν πάντων δὲ κάκιστον ἐν ἀνθρώποισ—θανάτου τε καὶ πασέων νούσων ἐστὶ πονηρότατον— παῖδασ ἐπεὶ θρέψαιο καὶ ἄρμενα πάντα παράσχοισ, χρήματα δ’ ἐγκαταθῆισ πόλλ’ ἀνιηρὰ παθών, τὸν πατέρ’ ἐχθαίρουσι, καταρῶνται δ’ ἀπολέσθαι καὶ στυγέουσ’ ὥσπερ πτωχὸν ἐσερχόμενον.
l0=0002 l1=001 l2=Eleg l8=1 l9=278	Εἰκὸσ τὸν κακὸν ἄνδρα κακῶσ τὰ δίκαια νομίζειν, μηδεμίαν κατόπισθ’ ἁζόμενον νέμεσιν· δειλῶι γάρ τ’ ἀπάλαμνα βροτῶι πάρα πόλλ’ ἀνελέσθαι πὰρ ποδόσ, ἡγεῖσθαί θ’ ὡσ καλὰ πάντα τιθεῖ.
l0=0002 l1=001 l2=Eleg l8=1 l9=282	Ἀστῶν μηδενὶ πιστὸσ ἐὼν πόδα τῶνδε πρόβαινε μήθ’ ὅρκωι πίσυνοσ μήτε φιλημοσύνηι, μηδ’ εἰ Ζῆν’ ἐθέληι παρέχειν βασιλῆα μέγιστον ἔγγυον ἀθανάτων πιστὰ τιθεῖν ἐθέλων.
l0=0002 l1=001 l2=Eleg l8=1 l9=286	ἐν γάρ τοι πόλει ὧδε κακοψόγωι ἁνδάνει οὐδέν· † ωσδετοσωσαιεὶ † πολλοὶ ἀνολβότεροι.
l0=0002 l1=001 l2=Eleg l8=1 l9=288	Νῦν δὲ τὰ τῶν ἀγαθῶν κακὰ γίνεται ἐσθλὰ κακοῖσιν ἀνδρῶν· ἡγέονται δ’ ἐκτραπέλοισι νόμοισ· αἰδὼσ μὲν γὰρ ὄλωλεν, ἀναιδείη δὲ καὶ ὕβρισ νικήσασα δίκην γῆν κατὰ πᾶσαν ἔχει.
l0=0002 l1=001 l2=Eleg l8=1 l9=292	Οὐδὲ λέων αἰεὶ κρέα δαίνυται, ἀλλά μιν ἔμπησ καὶ κρατερόν περ ἐόνθ’ αἱρεῖ ἀμηχανίη.
l0=0002 l1=001 l2=Eleg l8=1 l9=294	Κωτίλωι ἀνθρώπωι σιγᾶν χαλεπώτατον ἄχθοσ, φθεγγόμενοσ δ’ ἀδαὴσ οἷσι παρῆι μελετᾶι, ἐχθαίρουσι δὲ πάντεσ· ἀναγκαίη δ’ ἐπίμειξισ ἀνδρὸσ τοιούτου συμποσίωι τελέθει.
l0=0002 l1=001 l2=Eleg l8=1 l9=298	Οὐδεὶσ λῆι φίλοσ εἶναι, ἐπὴν κακὸν ἀνδρὶ γένηται, οὐδ’ ὧι κ’ ἐκ γαστρόσ, Κύρνε, μιᾶσ γεγόνηι.
l0=0002 l1=001 l2=Eleg l8=1 l9=300	Πικρὸσ καὶ γλυκὺσ ἴσθι καὶ ἁρπαλέοσ καὶ ἀπηνήσ λάτρισι καὶ δμωσὶν γείτοσί τ’ ἀγχιθύροισ.
l0=0002 l1=001 l2=Eleg l8=1 l9=302	Οὐ χρὴ κιγκλίζειν ἀγαθὸν βίον, ἀλλ’ ἀτρεμίζειν, τὸν δὲ κακὸν κινεῖν, ἔστ’ ἂν ἐσ ὀρθὰ λάβηισ.
l0=0002 l1=001 l2=Eleg l8=1 l9=304	Τοὶ κακοὶ οὐ πάντεσ κακοὶ ἐκ γαστρὸσ γεγόνασιν, ἀλλ’ ἄνδρεσσι κακοῖσ συνθέμενοι φιλίην ἔργα τε δείλ’ ἔμαθον καὶ ἔπη δύσφημα καὶ ὕβριν ἐλπόμενοι κείνουσ πάντα λέγειν ἔτυμα.
l0=0002 l1=001 l2=Eleg l8=1 l9=308	‘Ἐν μὲν συσσίτοισιν ἀνὴρ πεπνυμένοσ εἶναι.’
l0=0002 l1=001 l2=Eleg l8=1 l9=309	— πάντα δέ μιν λήθειν ὡσ ἀπεόντα δοκεῖ.
l0=0002 l1=001 l2=Eleg l8=1 l9=310	εἰσ δὲ φέροι τὰ γελοῖα—θύρηφιν καρτερὸσ εἴη— γινώσκων ὀργὴν ἥντιν’ ἕκαστοσ ἔχει.
l0=0002 l1=001 l2=Eleg l8=1 l9=312	ἐν μὲν μαινομένοισ μάλα μαίνομαι, ἐν δὲ δικαίοισ πάντων ἀνθρώπων εἰμὶ δικαιότατοσ.
l0=0002 l1=001 l2=Eleg l8=1 l9=314	’Πολλοί τοι πλουτοῦσι κακοί, ἀγαθοὶ δὲ πένονται, ἀλλ’ ἡμεῖσ τούτοισ’ οὐ διαμειψόμεθα τῆσ ἀρετῆσ τὸν πλοῦτον, ἐπεὶ τὸ μὲν ἔμπεδον αἰεί, χρήματα δ’ ἀνθρώπων ἄλλοτε ἄλλοσ ἔχει.’
l0=0002 l1=001 l2=Eleg l8=1 l9=318	Κύρν’, ἀγαθὸσ μὲν ἀνὴρ γνώμην ἔχει ἔμπεδον αἰεί, τολμᾶι δ’ ἔν τε κακοῖσ κείμενοσ ἔν τ’ ἀγαθοῖσ.
l0=0002 l1=001 l2=Eleg l8=1 l9=320	εἰ δὲ θεὸσ κακῶι ἀνδρὶ βίον καὶ πλοῦτον ὀπάσσηι, ἀφραίνων κακίην οὐ δύναται κατέχειν.
l0=0002 l1=001 l2=Eleg l8=1 l9=322	Μήποτ’ ἐπὶ σμικρᾶι προφάσει φίλον ἄνδρ’ ἀπολέσσαι πειθόμενοσ χαλεπῆι, Κύρνε, διαβολίηι.
l0=0002 l1=001 l2=Eleg l8=1 l9=324	εἴ τισ ἁμαρτωλῆισι φίλων ἐπὶ παντὶ χολῶιτο, οὔποτ’ ἂν ἀλλήλοισ’ ἄρθμιοι οὐδὲ φίλοι εἶεν· ἁμαρτωλαὶ γὰρ ἐν ἀνθρώποισιν ἕπονται θνητοῖσ, Κύρνε· θεοὶ δ’ οὐκ ἐθέλουσι φέρειν.
l0=0002 l1=001 l2=Eleg l8=1 l9=328	Καὶ βραδὺσ εὔβουλοσ εἷλεν ταχὺν ἄνδρα διώκων, Κύρνε, σὺν εὐθείηι θεῶν δίκηι ἀθανάτων.
l0=0002 l1=001 l2=Eleg l8=1 l9=330	Ἥσυχοσ ὥσπερ ἐγὼ μέσσην ὁδὸν ἔρχεο ποσσίν, μηδ’ ἑτέροισι διδούσ, Κύρνε, τὰ τῶν ἑτέρων.
l0=0002 l1=001 l2=Eleg l8=1 l9=332	Οὐκ ἔστιν φεύγοντι φίλοσ καὶ πιστὸσ ἑταῖροσ· τῆσ δὲ φυγῆσ ἐστιν τοῦτ’ ἀνιηρότατον.
l0=0002 l1=001 l2=Eleg l8=1 l9=332b	μήποτε φεύγοντ’ ἄνδρα ἐπ’ ἐλπίδι, Κύρνε, φιλήσηισ· οὐδὲ γὰρ οἴκαδε βὰσ γίνεται αὐτὸσ ἔτι.
l0=0002 l1=001 l2=Eleg l8=1 l9=334	Μηδὲν ἄγαν σπεύδειν· πάντων μέσ’ ἄριστα· καὶ οὕτωσ, Κύρν’, ἕξεισ ἀρετήν, ἥντε λαβεῖν χαλεπόν.
l0=0002 l1=001 l2=Eleg l8=1 l9=336	Ζεύσ μοι τῶν τε φίλων δοίη τίσιν, οἵ με φιλεῦσιν, τῶν τ’ ἐχθρῶν μεῖζον, Κύρνε, δυνησόμενον.
l0=0002 l1=001 l2=Eleg l8=1 l9=338	χοὔτωσ ἂν δοκέοιμι μετ’ ἀνθρώπων θεὸσ εἶναι, εἴ μ’ ἀποτεισάμενον μοῖρα κίχηι θανάτου.
l0=0002 l1=001 l2=Eleg l8=1 l9=340	Ἀλλά, Ζεῦ, τέλεσόν μοι, Ὀλύμπιε, καίριον εὐχήν· δὸσ δέ μοι ἀντὶ κακῶν καί τι παθεῖν ἀγαθόν.
l0=0002 l1=001 l2=Eleg l8=1 l9=342	τεθναίην δ’, εἰ μή τι κακῶν ἄμπαυμα μεριμνέων εὑροίμην, δοίην δ’ ἀντ’ ἀνιῶν ἀνίασ.
l0=0002 l1=001 l2=Eleg l8=1 l9=344	αἶσα γὰρ οὕτωσ ἐστί.
l0=0002 l1=001 l2=Eleg l8=1 l9=345	τίσισ δ’ οὐ φαίνεται ἡμῖν ἀνδρῶν, οἳ τἀμὰ χρήματ’ ἔχουσι βίηι συλήσαντεσ· ἐγὼ δὲ κύων ἐπέρησα χαράδρην χειμάρρωι ποταμῶι πάντ’ ἀποσεισάμενοσ· τῶν εἴη μέλαν αἷμα πιεῖν· ἐπί τ’ ἐσθλὸσ ὄροιτο δαίμων, ὃσ κατ’ ἐμὸν νοῦν τελέσειε τάδε.
l0=0002 l1=001 l2=Eleg l8=1 l9=350	Ἆ δειλὴ πενίη, τί μένεισ προλιποῦσα παρ’ ἄλλον ἄνδρ’ ἰέναι;
l0=0002 l1=001 l2=Eleg l8=1 l9=353	μὴ ὦν δὴν οὐκ ἐθέλοντα φίλει· ἀλλ’ ἴθι καὶ δόμον ἄλλον ἐποίχεο, μηδὲ μεθ’ ἡμέων αἰεὶ δυστήνου τοῦδε βίου μέτεχε.
l0=0002 l1=001 l2=Eleg l8=1 l9=355	Τόλμα, Κύρνε, κακοῖσιν, ἐπεὶ κἀσθλοῖσιν ἔχαιρεσ, εὖτέ σε καὶ τούτων μοῖρ’ ἐπέβαλλεν ἔχειν.
l0=0002 l1=001 l2=Eleg l8=1 l9=356	ὡσ δέ περ ἐξ ἀγαθῶν ἔλαβεσ κακόν, ὣσ δὲ καὶ αὖθισ ἐκδῦναι πειρῶ θεοῖσιν ἐπευχόμενοσ.
l0=0002 l1=001 l2=Eleg l8=1 l9=358	μηδὲ λίην ἐπίφαινε· κακὸν δέ τε, Κύρν’, ἐπιφαίνειν.
l0=0002 l1=001 l2=Eleg l8=1 l9=359	παύρουσ κηδεμόνασ σῆσ κακότητοσ ἔχεισ.
l0=0002 l1=001 l2=Eleg l8=1 l9=360	Ἀνδρόσ τοι κραδίη μινύθει μέγα πῆμα παθόντοσ, Κύρν’· ἀποτεινυμένου δ’ αὔξεται ἐξοπίσω.
l0=0002 l1=001 l2=Eleg l8=1 l9=362	Εὖ κώτιλλε τὸν ἐχθρόν· ὅταν δ’ ὑποχείριοσ ἔλθηι, τεῖσαί νιν πρόφασιν μηδεμίαν θέμενοσ.
l0=0002 l1=001 l2=Eleg l8=1 l9=364	Ἴσχε νόωι, γλώσσησ δὲ τὸ μείλιχον αἰὲν ἐπέστω· δειλῶν τοι τελέθει καρδίη ὀξυτέρη.
l0=0002 l1=001 l2=Eleg l8=1 l9=366	Οὐ δύναμαι γνῶναι νόον ἀστῶν ὅντιν’ ἔχουσιν· οὔτε γὰρ εὖ ἕρδων ἁνδάνω οὔτε κακῶσ· μωμεῦνται δέ με πολλοί, ὁμῶσ κακοὶ ἠδὲ καὶ ἐσθλοί· μιμεῖσθαι δ’ οὐδεὶσ τῶν ἀσόφων δύναται.
l0=0002 l1=001 l2=Eleg l8=1 l9=370	Μή μ’ ἀέκοντα βίηι κεντῶν ὑπ’ ἄμαξαν ἔλαυνε εἰσ φιλότητα λίην, Κύρνε, προσελκόμενοσ.
l0=0002 l1=001 l2=Eleg l8=1 l9=372	Ζεῦ φίλε, θαυμάζω σε· σὺ γὰρ πάντεσσιν ἀνάσσεισ τιμὴν αὐτὸσ ἔχων καὶ μεγάλην δύναμιν· ἀνθρώπων δ’ εὖ οἶσθα νόον καὶ θυμὸν ἑκάστου· σὸν δὲ κράτοσ πάντων ἔσθ’ ὕπατον, βασιλεῦ.
l0=0002 l1=001 l2=Eleg l8=1 l9=376	πῶσ δή σευ, Κρονίδη, τολμᾶι νόοσ ἄνδρασ ἀλιτρούσ ἐν ταὐτῆι μοίρηι τόν τε δίκαιον ἔχειν, ἤν τ’ ἐπὶ σωφροσύνην τρεφθῆι νόοσ ἤν τε πρὸσ ὕβριν ἀνθρώπων ἀδίκοισ’ ἔργμασι πειθομένων;
l0=0002 l1=001 l2=Eleg l8=1 l9=380	οὐδέ τι κεκριμένον πρὸσ δαίμονόσ ἐστι βροτοῖσιν, οὐδ’ ὁδὸν ἥντιν’ ἰὼν ἀθανάτοισιν ἅδοι.
l0=0002 l1=001 l2=Eleg l8=1 l9=382	ἔμπησ δ’ ὄλβον ἔχουσιν ἀπήμονα· τοὶ δ’ ἀπὸ δειλῶν ἔργων ἴσχοντεσ θυμὸν ὅμωσ πενίην μητέρ’ ἀμηχανίησ ἔλαβον τὰ δίκαια φιλεῦντεσ, ἥτ’ ἀνδρῶν παράγει θυμὸν ἐσ ἀμπλακίην βλάπτουσ’ ἐν στήθεσσι φρένασ κρατερῆσ ὑπ’ ἀνάγκησ· τολμᾶι δ’ οὐκ ἐθέλων αἴσχεα πολλὰ φέρειν χρημοσύνηι εἴκων, ἣ δὴ κακὰ πολλὰ διδάσκει, ψεύδεά τ’ ἐξαπάτασ τ’ οὐλομένασ τ’ ἔριδασ, ἄνδρα καὶ οὐκ ἐθέλοντα· κακὸν δέ οἱ οὐδὲν ἔοικεν· ἡ γὰρ καὶ χαλεπὴν τίκτει ἀμηχανίην.
l0=0002 l1=001 l2=Eleg l8=1 l9=392	Ἐν πενίηι δ’ ὅ τε δειλὸσ ἀνὴρ ὅ τε πολλὸν ἀμείνων φαίνεται, εὖτ’ ἂν δὴ χρημοσύνη κατέχηι· τοῦ μὲν γὰρ τὰ δίκαια φρονεῖ νόοσ, οὗτέ περ αἰεί ἰθεῖα γνώμη στήθεσιν ἐμπεφύηι· τοῦ δ’ αὖτ’ οὔτε κακοῖσ’ ἕπεται νόοσ οὔτ’ ἀγαθοῖσιν.
l0=0002 l1=001 l2=Eleg l8=1 l9=397	τὸν δ’ ἀγαθὸν τολμᾶν χρὴ τά τε καὶ τὰ φέρειν, αἰδεῖσθαι δὲ φίλουσ φεύγειν τ’ ὀλεσήνορασ ὅρκουσ, ἐντράπελ’ ἀθανάτων μῆνιν ἀλευάμενον.
l0=0002 l1=001 l2=Eleg l8=1 l9=400	Μηδὲν ἄγαν σπεύδειν· καιρὸσ δ’ ἐπὶ πᾶσιν ἄριστοσ ἔργμασιν ἀνθρώπων· πολλάκι δ’ εἰσ ἀρετήν σπεύδει ἀνὴρ κέρδοσ διζήμενοσ, ὅντινα δαίμων πρόφρων εἰσ μεγάλην ἀμπλακίην παράγει, καί οἱ ἔθηκε δοκεῖν, ἃ μὲν ἦι κακά, ταῦτ’ ἀγάθ’ εἶναι εὐμαρέωσ, ἃ δ’ ἂν ἦι χρήσιμα, ταῦτα κακά.
l0=0002 l1=001 l2=Eleg l8=1 l9=406	Φίλτατοσ ὢν ἥμαρτεσ· ἐγὼ δέ σοι αἴτιοσ οὐδέν, ἀλλ’ αὐτὸσ γνώμησ οὐκ ἀγαθῆσ ἔτυχεσ.
l0=0002 l1=001 l2=Eleg l8=1 l9=408	Οὐδένα θησαυρὸν παισὶν καταθήσει ἀμείνω αἰδοῦσ, ἥτ’ ἀγαθοῖσ’ ἀνδράσι, Κύρν’, ἕπεται.
l0=0002 l1=001 l2=Eleg l8=1 l9=410	Οὐδενὸσ ἀνθρώπων κακίων δοκεῖ εἶναι ἑταῖροσ, ὧι γνώμη θ’ ἕπεται, Κύρνε, καὶ ὧι δύναμισ.
l0=0002 l1=001 l2=Eleg l8=1 l9=412	Πίνων δ’ οὐχ οὕτωσ θωρήξομαι, οὐδ’ ἐμέ τ’ οἶνοσ ἐξάγει, ὥστ’ εἰπεῖν δεινὸν ἔποσ περὶ σοῦ.
l0=0002 l1=001 l2=Eleg l8=1 l9=414	Οὐδέν’ ὁμοῖον ἐμοὶ δύναμαι διζήμενοσ εὑρεῖν πιστὸν ἑταῖρον, ὅτωι μή τισ ἔνεστι δόλοσ· ἐσ βάσανον δ’ ἐλθὼν παρατρίβομαι ὥστε μολύβδωι χρυσόσ, ὑπερτερίησ δ’ ἄμμιν ἔνεστι λόγοσ.
l0=0002 l1=001 l2=Eleg l8=1 l9=418	Πολλά με καὶ συνιέντα παρέρχεται· ἀλλ’ ὑπ’ ἀνάγκησ σιγῶ, γινώσκων ἡμετέρην δύναμιν.
l0=0002 l1=001 l2=Eleg l8=1 l9=420	Πολλοῖσ’ ἀνθρώπων γλώσσηι θύραι οὐκ ἐπίκεινται ἁρμόδιαι, καί σφιν πόλλ’ ἀμέλητα μέλει.
l0=0002 l1=001 l2=Eleg l8=1 l9=422	πολλάκι γὰρ τὸ κακὸν κατακείμενον ἔνδον ἄμεινον, ἐσθλὸν δ’ ἐξελθὸν λώιον ἢ τὸ κακόν.
l0=0002 l1=001 l2=Eleg l8=1 l9=424	’Πάντων μὲν μὴ φῦναι ἐπιχθονίοισιν ἄριστον’ μηδ’ ἐσιδεῖν αὐγὰσ ὀξέοσ ἠελίου, ’φύντα δ’ ὅπωσ ὤκιστα πύλασ Ἀίδαο περῆσαι’ καὶ κεῖσθαι πολλὴν γῆν ἐπαμησάμενον.
l0=0002 l1=001 l2=Eleg l8=1 l9=428	Φῦσαι καὶ θρέψαι ῥᾶιον βροτὸν ἢ φρένασ ἐσθλάσ ἐνθέμεν· οὐδείσ πω τοῦτό γ’ ἐπεφράσατο, ὧι τισ σώφρον’ ἔθηκε τὸν ἄφρονα κἀκ κακοῦ ἐσθλόν.
l0=0002 l1=001 l2=Eleg l8=1 l9=431	εἰ δ’ Ἀσκληπιάδαισ τοῦτό γ’ ἔδωκε θεόσ, ἰᾶσθαι κακότητα καὶ ἀτηρὰσ φρένασ ἀνδρῶν, πολλοὺσ ἂν μισθοὺσ καὶ μεγάλουσ ἔφερον.
l0=0002 l1=001 l2=Eleg l8=1 l9=434	εἰ δ’ ἦν ποιητόν τε καὶ ἔνθετον ἀνδρὶ νόημα, οὔποτ’ ἂν ἐξ ἀγαθοῦ πατρὸσ ἔγεντο κακόσ, πειθόμενοσ μύθοισι σαόφροσιν· ἀλλὰ διδάσκων οὔποτε ποιήσει τὸν κακὸν ἄνδρ’ ἀγαθόν.
l0=0002 l1=001 l2=Eleg l8=1 l9=438	Νήπιοσ, ὃσ τὸν ἐμὸν μὲν ἔχει νόον ἐν φυλακῆισιν, τῶν δ’ αὐτοῦ ἰδίων οὐδὲν ἐπιστρέφεται.
l0=0002 l1=001 l2=Eleg l8=1 l9=440	Οὐδεὶσ γὰρ πάντ’ ἐστὶ πανόλβιοσ· ἀλλ’ ὁ μὲν ἐσθλόσ τολμᾶι ἔχων τὸ κακόν, κοὐκ ἐπίδηλοσ ὁμῶσ, δειλὸσ δ’ οὔτ’ ἀγαθοῖσιν ἐπίσταται οὔτε κακοῖσιν θυμὸν ἔχων μίμνειν.
l0=0002 l1=001 l2=Eleg l8=1 l9=444	ἀθανάτων τε δόσεισ παντοῖαι θνητοῖσιν ἐπέρχοντ’.
l0=0002 l1=001 l2=Eleg l8=1 l9=445	ἀλλ’ ἐπιτολμᾶν χρὴ δῶρ’ ἀθανάτων, οἷα διδοῦσιν, ἔχειν.
l0=0002 l1=001 l2=Eleg l8=1 l9=446	Εἴ μ’ ἐθέλεισ πλύνειν, κεφαλῆσ ἀμίαντον ἀπ’ ἄκρησ αἰεὶ λευκὸν ὕδωρ ῥεύσεται ἡμετέρησ, εὑρήσεισ δέ με πᾶσιν ἐπ’ ἔργμασιν ὥσπερ ἄπεφθον χρυσὸν ἐρυθρὸν ἰδεῖν τριβόμενον βασάνωι, τοῦ χροιῆσ καθύπερθε μέλασ οὐχ ἅπτεται ἰόσ οὐδ’ εὐρώσ, αἰεὶ δ’ ἄνθοσ ἔχει καθαρόν.
l0=0002 l1=001 l2=Eleg l8=1 l9=452	Ὤνθρωπ’, εἰ γνώμησ ἔλαχεσ μέροσ ὥσπερ ἀνοίησ καὶ σώφρων οὕτωσ ὥσπερ ἄφρων ἐγένου, πολλοῖσ’ ἂν ζηλωτὸσ ἐφαίνεο τῶνδε πολιτῶν οὕτωσ ὥσπερ νῦν οὐδενὸσ ἄξιοσ εἶ.
l0=0002 l1=001 l2=Eleg l8=1 l9=456	Οὔ τοι σύμφορόν ἐστι γυνὴ νέα ἀνδρὶ γέροντι· οὐ γὰρ πηδαλίωι πείθεται ὡσ ἄκατοσ, οὐδ’ ἄγκυραι ἔχουσιν· ἀπορρήξασα δὲ δεσμά πολλάκισ ἐκ νυκτῶν ἄλλον ἔχει λιμένα.
l0=0002 l1=001 l2=Eleg l8=1 l9=460	Μήποτ’ ἐπ’ ἀπρήκτοισι νόον ἔχε μηδὲ μενοίνα χρήμασι, τῶν ἄνυσισ γίνεται οὐδεμία.
l0=0002 l1=001 l2=Eleg l8=1 l9=462	Εὐμαρέ’ οἷσ τοι χρῆμα θεοὶ δόσαν οὔτε τι δειλόν οὔτ’ ἀγαθόν· χαλεπῶι δ’ ἔργματι κῦδοσ ἔπι.
l0=0002 l1=001 l2=Eleg l8=1 l9=464	Ἀμφ’ ἀρετῆι τρίβου καί τοι τὰ δίκαια φίλ’ ἔστω, μηδέ σε νικάτω κέρδοσ, ὅ τ’ αἰσχρὸν ἔηι.
l0=0002 l1=001 l2=Eleg l8=1 l9=466	Μηδένα τῶνδ’ ἀέκοντα μένειν κατέρυκε παρ’ ἡμῖν, μηδὲ θύραζε κέλευ’ οὐκ ἐθέλοντ’ ἰέναι, μηδ’ εὕδοντ’ ἐπέγειρε, Σιμωνίδη, ὅντιν’ ἂν ἡμῶν θωρηχθέντ’ οἴνωι μαλθακὸσ ὕπνοσ ἕληι, μηδὲ τὸν ἀγρυπνέοντα κέλευ’ ἀέκοντα καθεύδειν.
l0=0002 l1=001 l2=Eleg l8=1 l9=471	‘πᾶν γὰρ ἀναγκαῖον χρῆμ’ ἀνιηρὸν ἔφυ.’
l0=0002 l1=001 l2=Eleg l8=1 l9=472	τῶι πίνειν δ’ ἐθέλοντι παρασταδὸν οἰνοχοείτω· οὐ πάσασ νύκτασ γίνεται ἁβρὰ παθεῖν.
l0=0002 l1=001 l2=Eleg l8=1 l9=474	αὐτὰρ ἐγώ—μέτρον γὰρ ἔχω μελιηδέοσ οἴνου— ὕπνου λυσικάκου μνήσομαι οἴκαδ’ ἰών.
l0=0002 l1=001 l2=Eleg l8=1 l9=476	ἥξω δ’ ὡσ οἶνοσ χαριέστατοσ ἀνδρὶ πεπόσθαι· οὔτε τι γὰρ νήφω οὔτε λίην μεθύω.
l0=0002 l1=001 l2=Eleg l8=1 l9=478	ὃσ δ’ ἂν ὑπερβάλληι πόσιοσ μέτρον, οὐκέτι κεῖνοσ τῆσ αὐτοῦ γλώσσησ καρτερὸσ οὐδὲ νόου· μυθεῖται δ’ ἀπάλαμνα, τὰ νήφοσι γίνεται αἰσχρά, αἰδεῖται δ’ ἕρδων οὐδέν, ὅταν μεθύηι, τὸ πρὶν ἐὼν σώφρων, τότε νήπιοσ.
l0=0002 l1=001 l2=Eleg l8=1 l9=483	ἀλλὰ σὺ ταῦτα γινώσκων μὴ πῖν’ οἶνον ὑπερβολάδην, ἀλλ’ ἢ πρὶν μεθύειν ὑπανίστασο—μή σε βιάσθω γαστὴρ ὥστε κακὸν λάτριν ἐφημέριον— ἢ παρεὼν μὴ πῖνε.
l0=0002 l1=001 l2=Eleg l8=1 l9=487	σὺ δ’ ’ἔγχεε’ τοῦτο μάταιον κωτίλλεισ αἰεί· τοὔνεκά τοι μεθύεισ· ἡ μὲν γὰρ ’φέρεται φιλοτήσιοσ’, ἡ δὲ ’πρόκειται,’ τὴν δὲ ’θεοῖσ σπένδεισ’, τὴν δ’ ’ἐπὶ χειρὸσ ἔχεισ’· αἰνεῖσθαι δ’ οὐκ οἶδασ.
l0=0002 l1=001 l2=Eleg l8=1 l9=491	ἀνίκητοσ δέ τοι οὗτοσ, ὃσ πολλὰσ πίνων μή τι μάταιον ἐρεῖ· ὑμεῖσ δ’ εὖ μυθεῖσθε παρὰ κρητῆρι μένοντεσ, ἀλλήλων ἔριδοσ δὴν ἀπερυκόμενοι, εἰσ τὸ μέσον φωνεῦντεσ ὁμῶσ ἑνὶ καὶ συνάπασιν· χοὔτωσ συμπόσιον γίνεται οὐκ ἄχαρι.
l0=0002 l1=001 l2=Eleg l8=1 l9=496	Ἄφρονοσ ἀνδρὸσ ὁμῶσ καὶ σώφρονοσ οἶνοσ, ὅταν δή πίνηι ὑπὲρ μέτρον, κοῦφον ἔθηκε νόον.
l0=0002 l1=001 l2=Eleg l8=1 l9=499	Ἐμ πυρὶ μὲν χρυσόν τε καὶ ἄργυρον ἴδριεσ ἄνδρεσ γινώσκουσ’, ἀνδρὸσ δ’ οἶνοσ ἔδειξε νόον καὶ μάλα περ πινυτοῦ, τὸν ὑπὲρ μέτρον ἤρατο πίνων, ὥστε καταισχῦναι καὶ πρὶν ἐόντα σοφόν.
l0=0002 l1=001 l2=Eleg l8=1 l9=503	Οἰνοβαρέω κεφαλήν, Ὀνομάκριτε, καί με βιᾶται οἶνοσ, ἀτὰρ γνώμησ οὐκέτ’ ἐγὼ ταμίησ ἡμετέρησ, τὸ δὲ δῶμα περιτρέχει.
l0=0002 l1=001 l2=Eleg l8=1 l9=505	ἀλλ’ ἄγ’ ἀναστάσ πειρηθῶ, μή πωσ καὶ πόδασ οἶνοσ ἔχει καὶ νόον ἐν στήθεσσι· δέδοικα δὲ μή τι μάταιον ἕρξω θωρηχθεὶσ καὶ μέγ’ ὄνειδοσ ἔχω.
l0=0002 l1=001 l2=Eleg l8=1 l9=508	οἶνοσ πινόμενοσ πουλὺσ κακόν· ἢν δέ τισ αὐτόν πίνηι ἐπισταμένωσ, οὐ κακόν, ἀλλ’ ἀγαθόν.
l0=0002 l1=001 l2=Eleg l8=1 l9=510	Ἦλθεσ δή, Κλεάριστε, βαθὺν διὰ πόντον ἀνύσσασ ἐνθάδ’ ἐπ’ οὐδὲν ἔχοντ’, ὦ τάλαν, οὐδὲν ἔχων.
l0=0002 l1=001 l2=Eleg l8=1 l9=512	νηόσ τοι πλευρῆισιν ὑπὸ ζυγὰ θήσομεν ἡμεῖσ, Κλεάρισθ’, οἷ’ ἔχομεν χοἶα διδοῦσι θεοί.
l0=0002 l1=001 l2=Eleg l8=1 l9=514	τῶν δ’ ὄντων τἄριστα παρέξομεν· ἢν δέ τισ ἔλθηι σεῦ φίλοσ ὤν, † κατάκεισ’, † ὡσ φιλότητοσ ἔχεισ.
l0=0002 l1=001 l2=Eleg l8=1 l9=516	οὔτε τι τῶν ὄντων ἀποθήσομαι, οὔτε τι μείζω σῆσ ἕνεκα ξενίησ ἄλλοθεν οἰσόμεθα· ἢν δέ τί σ’ εἰρωτᾶι τὸν ἐμὸν βίον, ὧδέ οἱ εἰπεῖν· ’ὡσ εὖ μὲν χαλεπῶσ, ὡσ χαλεπῶσ δὲ μάλ’ εὖ, ὥσθ’ ἕνα μὲν ξεῖνον πατρώιον οὐκ ἀπολείπειν, ξείνια δὲ πλέον’ ἔστ’ οὐ δυνατὸσ παρέχειν.’
l0=0002 l1=001 l2=Eleg l8=1 l9=522	Οὔ σε μάτην, ὦ Πλοῦτε, βροτοὶ τιμῶσι μάλιστα· ἦ γὰρ ῥηϊδίωσ τὴν κακότητα φέρεισ.
l0=0002 l1=001 l2=Eleg l8=1 l9=524	καὶ γάρ τοι πλοῦτον μὲν ἔχειν ἀγαθοῖσιν ἔοικεν, ἡ πενίη δὲ κακῶι σύμφοροσ ἀνδρὶ φέρειν.
l0=0002 l1=001 l2=Eleg l8=1 l9=526	Ὤ μοι ἐγὼν ἥβησ καὶ γήραοσ οὐλομένοιο, τοῦ μὲν ἐπερχομένου, τῆσ δ’ ἀπονισομένησ.
l0=0002 l1=001 l2=Eleg l8=1 l9=528	Οὐδὲ ἕνα προὔδωκα φίλον καὶ πιστὸν ἑταῖρον, οὐδ’ ἐν ἐμῆι ψυχῆι δούλιον οὐδὲν ἔνι.
l0=0002 l1=001 l2=Eleg l8=1 l9=530	Αἰεί μοι φίλον ἦτορ ἰαίνεται, ὁππότ’ ἀκούσω αὐλῶν φθεγγομένων ἱμερόεσσαν ὄπα.
l0=0002 l1=001 l2=Eleg l8=1 l9=532	χαίρω δ’ εὖ πίνων καὶ ὑπ’ αὐλητῆροσ ἀκούων, χαίρω δ’ εὔφθογγον χερσὶ λύρην ὀχέων.
l0=0002 l1=001 l2=Eleg l8=1 l9=534	Οὔποτε δουλείη κεφαλὴ ἰθεῖα πέφυκεν, ἀλλ’ αἰεὶ σκολιὴ καὐχένα λοξὸν ἔχει.
l0=0002 l1=001 l2=Eleg l8=1 l9=536	οὔτε γὰρ ἐκ σκίλλησ ῥόδα φύεται οὔθ’ ὑάκινθοσ, οὐδέ ποτ’ ἐκ δούλησ τέκνον ἐλευθέριον.
l0=0002 l1=001 l2=Eleg l8=1 l9=538	Οὗτοσ ἀνήρ, φίλε Κύρνε, πέδασ χαλκεύεται αὑτῶι, εἰ μὴ ἐμὴν γνώμην ἐξαπατῶσι θεοί.
l0=0002 l1=001 l2=Eleg l8=1 l9=540	Δειμαίνω, μὴ τήνδε πόλιν, Πολυπαί̈δη, ὕβρισ ἥ περ Κενταύρουσ ὠμοφάγουσ ὄλεσεν.
l0=0002 l1=001 l2=Eleg l8=1 l9=542	Χρή με παρὰ στάθμην καὶ γνώμονα τήνδε δικάσσαι, Κύρνε, δίκην, ἶσόν τ’ ἀμφοτέροισι δόμεν, μάντεσί τ(οι) οἰωνοῖσ τε καὶ αἰθομένοισ’ ἱεροῖσιν, ὄφρα μὴ ἀμπλακίησ αἰσχρὸν ὄνειδοσ ἔχω.
l0=0002 l1=001 l2=Eleg l8=1 l9=546	Μηδένα πω κακότητι βιάζεο· τῶι δὲ δικαίωι τῆσ εὐεργεσίησ οὐδὲν ἀρειότερον.
l0=0002 l1=001 l2=Eleg l8=1 l9=548	Ἄγγελοσ ἄφθογγοσ πόλεμον πολύδακρυν ἐγείρει, Κύρν’, ἀπὸ τηλαυγέοσ φαινόμενοσ σκοπιῆσ.
l0=0002 l1=001 l2=Eleg l8=1 l9=550	ἀλλ’ ἵπποισ’ ἔμβαλλε ταχυπτέρνοισι χαλινούσ· δήιων γάρ σφ’ ἀνδρῶν ἀντιάσειν δοκέω.
l0=0002 l1=001 l2=Eleg l8=1 l9=552	οὐ πολλὸν τὸ μεσηγύ· διαπρήξουσι κέλευθον, εἰ μὴ ἐμὴν γνώμην ἐξαπατῶσι θεοί.
l0=0002 l1=001 l2=Eleg l8=1 l9=554	Χρὴ τολμᾶν χαλεποῖσιν ἐν ἄλγεσι κείμενον ἄνδρα πρόσ τε θεῶν αἰτεῖν ἔκλυσιν ἀθανάτων.
l0=0002 l1=001 l2=Eleg l8=1 l9=556	Φράζεο· κίνδυνόσ τοι ἐπὶ ξυροῦ ἵσταται ἀκμῆσ· ἄλλοτε πόλλ’ ἕξεισ, ἄλλοτε παυρότερα, ὥστε σε μήτε λίην ἀφνεὸν κτεάτεσσι γενέσθαι, μήτε σέ γ’ ἐσ πολλὴν χρημοσύνην ἐλάσαι.
l0=0002 l1=001 l2=Eleg l8=1 l9=560	Εἴη μοι τὰ μὲν αὐτὸν ἔχειν, τὰ δὲ πόλλ’ ἐπιδοῦναι χρήματα τῶν ἐχθρῶν τοῖσι φίλοισιν ἔχειν.
l0=0002 l1=001 l2=Eleg l8=1 l9=562	Κεκλῆσθαι δ’ ἐσ δαῖτα, παρέζεσθαι δὲ παρ’ ἐσθλόν ἄνδρα χρεὼν σοφίην πᾶσαν ἐπιστάμενον.
l0=0002 l1=001 l2=Eleg l8=1 l9=564	τοῦ συνιεῖν, ὁπόταν τι λέγηι σοφόν, ὄφρα διδαχθῆισ καὶ τοῦτ’ εἰσ οἶκον κέρδοσ ἔχων ἀπίηισ.
l0=0002 l1=001 l2=Eleg l8=1 l9=566	Ἥβηι τερπόμενοσ παίζω· δηρὸν γὰρ ἔνερθεν γῆσ ὀλέσασ ψυχὴν κείσομαι ὥστε λίθοσ ἄφθογγοσ, λείψω δ’ ἐρατὸν φάοσ ἠελίοιο· ἔμπησ δ’ ἐσθλὸσ ἐὼν ὄψομαι οὐδὲν ἔτι.
l0=0002 l1=001 l2=Eleg l8=1 l9=570	Δόξα μὲν ἀνθρώποισι κακὸν μέγα, πεῖρα δ’ ἄριστον· πολλοὶ ἀπείρητοι δόξαν ἔχουσ’ ἀγαθῶν.
l0=0002 l1=001 l2=Eleg l8=1 l9=572	Εὖ ἕρδων εὖ πάσχε· τί κ’ ἄγγελον ἄλλον ἰάλλοισ;
l0=0002 l1=001 l2=Eleg l8=1 l9=573	τῆσ εὐεργεσίησ ῥηιδίη ἀγγελίη.
l0=0002 l1=001 l2=Eleg l8=1 l9=574	Οἵ με φίλοι προδιδοῦσιν, ἐπεὶ τόν γ’ ἐχθρὸν ἀλεῦμαι ὥστε κυβερνήτησ χοιράδασ εἰναλίασ.
l0=0002 l1=001 l2=Eleg l8=1 l9=576	’Ῥήιον ἐξ ἀγαθοῦ θεῖναι κακὸν ἢ ’κ κακοῦ ἐσθλόν.’
l0=0002 l1=001 l2=Eleg l8=1 l9=577	μή με δίδασκ’· οὔ τοι τηλίκοσ εἰμὶ μαθεῖν.
l0=0002 l1=001 l2=Eleg l8=1 l9=578	Ἐχθαίρω κακὸν ἄνδρα, καλυψαμένη δὲ πάρειμι σμικρῆσ ὄρνιθοσ κοῦφον ἔχουσα νόον.
l0=0002 l1=001 l2=Eleg l8=1 l9=580	— Ἐχθαίρω δὲ γυναῖκα περίδρομον ἄνδρα τε μάργον, ὃσ τὴν ἀλλοτρίαν βούλετ’ ἄρουραν ἀροῦν.
l0=0002 l1=001 l2=Eleg l8=1 l9=582	Ἀλλὰ τὰ μὲν προβέβηκεν, ἀμήχανόν ἐστι γενέσθαι ἀεργά· τὰ δ’ ἐξοπίσω, τῶν φυλακὴ μελέτω.
l0=0002 l1=001 l2=Eleg l8=1 l9=584	’πᾶσίν τοι κίνδυνοσ ἐπ’ ἔργμασιν, οὐδέ τισ οἶδεν πῆι σχήσειν μέλλει πρήγματοσ ἀρχομένου.
l0=0002 l1=001 l2=Eleg l8=1 l9=586	ἀλλ’ ὁ μὲν εὐδοκιμεῖν πειρώμενοσ οὐ προνοήσασ εἰσ μεγάλην ἄτην καὶ χαλεπὴν ἔπεσεν· τῶι δὲ καλῶσ ποιεῦντι θεὸσ περὶ πάντα τίθησιν συντυχίην ἀγαθήν, ἔκλυσιν ἀφροσύνησ.’
l0=0002 l1=001 l2=Eleg l8=1 l9=590	Τολμᾶν χρή, τὰ διδοῦσι θεοὶ θνητοῖσι βροτοῖσιν, ῥηϊδίωσ δὲ φέρειν ἀμφοτέρων τὸ λάχοσ, μήτε κακοῖσιν ἀσῶντα λίην φρένα, μήτ’ ἀγαθοῖσιν τερφθῆισ ἐξαπίνησ, πρὶν τέλοσ ἄκρον ἰδεῖν.
l0=0002 l1=001 l2=Eleg l8=1 l9=594	Ἄνθρωπ’, ἀλλήλοισιν ἀπόπροθεν ὦμεν ἑταῖροι· πλὴν πλούτου παντὸσ χρήματόσ ἐστι κόροσ.
l0=0002 l1=001 l2=Eleg l8=1 l9=596	‘δὴν δὴ καὶ φίλοι ὦμεν’· ἀτάρ τ’ ἄλλοισιν ὁμίλει ἀνδράσιν, οἳ τὸν σὸν μᾶλλον ἴσασι νόον.
l0=0002 l1=001 l2=Eleg l8=1 l9=598	οὔ μ’ ἔλαθεσ φοιτῶν κατ’ ἀμαξιτόν, ἣν ἄρα καὶ πρίν ἠλάστρεισ κλέπτων ἡμετέρην φιλίην.
l0=0002 l1=001 l2=Eleg l8=1 l9=600	ἔρρε, θεοῖσίν τ’ ἐχθρὲ καὶ ἀνθρώποισιν ἄπιστε, ψυχρὸν ὃσ ἐν κόλπωι ποικίλον εἶχεσ ὄφιν.
l0=0002 l1=001 l2=Eleg l8=1 l9=602	Τοιάδε καὶ Μάγνητασ ἀπώλεσεν ἔργα καὶ ὕβρισ, οἷα τὰ νῦν ἱερὴν τήνδε πόλιν κατέχει.
l0=0002 l1=001 l2=Eleg l8=1 l9=604	Πολλῶι τοι πλέονασ λιμοῦ κόροσ ὤλεσεν ἤδη ἄνδρασ, ὅσοι μοίρησ πλεῖον ἔχειν ἔθελον.
l0=0002 l1=001 l2=Eleg l8=1 l9=606	Ἀρχῆι ἔπι ψεύδουσ μικρὰ χάρισ· εἰσ δὲ τελευτήν αἰσχρὸν δὴ κέρδοσ καὶ κακόν, ἀμφότερον, γίνεται.
l0=0002 l1=001 l2=Eleg l8=1 l9=609	οὐδέ τι καλόν, ὅτωι ψεῦδοσ προσαμαρτῆι ἀνδρὶ καὶ ἐξέλθηι πρῶτον ἀπὸ στόματοσ.
l0=0002 l1=001 l2=Eleg l8=1 l9=610	Οὐ χαλεπὸν ψέξαι τὸν πλησίον, οὐδὲ μὲν αὐτόν αἰνῆσαι· δειλοῖσ’ ἀνδράσι ταῦτα μέλει.
l0=0002 l1=001 l2=Eleg l8=1 l9=612	σιγᾶν δ’ οὐκ ἐθέλουσι κακοὶ κακὰ λεσχάζοντεσ, οἱ δ’ ἀγαθοὶ πάντων μέτρον ἴσασιν ἔχειν.
l0=0002 l1=001 l2=Eleg l8=1 l9=614	Οὐδένα παμπήδην ἀγαθὸν καὶ μέτριον ἄνδρα τῶν νῦν ἀνθρώπων ἠέλιοσ καθορᾶι.
l0=0002 l1=001 l2=Eleg l8=1 l9=616	Οὔ τι μάλ’ ἀνθρώποισ καταθύμια πάντα τελεῖται· πολλὸν γὰρ θνητῶν κρέσσονεσ ἀθάνατοι.
l0=0002 l1=001 l2=Eleg l8=1 l9=618	Πόλλ’ ἐν ἀμηχανίηισι κυλίνδομαι ἀχνύμενοσ κῆρ· ἄκρην γὰρ πενίην οὐχ ὑπερεδράμομεν.
l0=0002 l1=001 l2=Eleg l8=1 l9=620	Πᾶσ τισ πλούσιον ἄνδρα τίει, ἀτίει δὲ πενιχρόν πᾶσιν δ’ ἀνθρώποισ’ αὐτὸσ ἔνεστι νόοσ.
l0=0002 l1=001 l2=Eleg l8=1 l9=622	Παντοῖαι κακότητεσ ἐν ἀνθρώποισιν ἔασιν, παντοῖαι δ’ ἀρεταὶ καὶ βιότου παλάμαι.
l0=0002 l1=001 l2=Eleg l8=1 l9=624	Ἀργαλέον φρονέοντα παρ’ ἄφροσι πόλλ’ ἀγορεύειν καὶ σιγᾶν αἰεί· τοῦτο γὰρ οὐ δυνατόν.
l0=0002 l1=001 l2=Eleg l8=1 l9=626	Αἰσχρόν τοι μεθύοντα παρ’ ἀνδράσι νήφοσιν εἶναι, αἰσχρὸν δ’ εἰ νήφων πὰρ μεθύουσι μένει.
l0=0002 l1=001 l2=Eleg l8=1 l9=628	Ἥβη καὶ νεότησ ἐπικουφίζει νόον ἀνδρόσ, πολλῶν δ’ ἐξαίρει θυμὸν ἐσ ἀμπλακίην.
l0=0002 l1=001 l2=Eleg l8=1 l9=630	ὧιτινι μὴ θυμοῦ κρέσσων νόοσ, αἰὲν ἐν ἄταισ, Κύρν’.
l0=0002 l1=001 l2=Eleg l8=1 l9=632	ἦ καὶ μεγάλαισ κεῖται ἐν ἀμπλακίαισ.
l0=0002 l1=001 l2=Eleg l8=1 l9=632	Βουλεύου δὶσ καὶ τρίσ, ὅ τοί κ’ ἐπὶ τὸν νόον ἔλθηι· ἀτηρὸσ γάρ τοι λάβροσ ἀνὴρ τελέθει.
l0=0002 l1=001 l2=Eleg l8=1 l9=634	Ἀνδράσι τοῖσ’ ἀγαθοῖσ’ ἕπεται γνώμη τε καὶ αἰδώσ· οἳ νῦν ἐν πολλοῖσ’ ἀτρεκέωσ ὀλίγοι.
l0=0002 l1=001 l2=Eleg l8=1 l9=636	Ἐλπὶσ καὶ κίνδυνοσ ἐν ἀνθρώποισιν ὁμοῖοι· οὗτοι γὰρ χαλεποὶ δαίμονεσ ἀμφότεροι.
l0=0002 l1=001 l2=Eleg l8=1 l9=638	Πολλάκι πὰρ δόξαν τε καὶ ἐλπίδα γίνεται εὖ ῥεῖν ἔργ’ ἀνδρῶν, βουλαῖσ δ’ οὐκ ἐπέγεντο τέλοσ.
l0=0002 l1=001 l2=Eleg l8=1 l9=640	Οὔ τοί κ’ εἰδείησ οὔτ’ εὔνουν οὔτε τὸν ἐχθρόν, εἰ μὴ σπουδαίου πράγματοσ ἀντιτύχοισ.
l0=0002 l1=001 l2=Eleg l8=1 l9=642	πολλοὶ πὰρ κρητῆρι φίλοι γίνονται ἑταῖροι, ἐν δὲ σπουδαίωι πράγματι παυρότεροι.
l0=0002 l1=001 l2=Eleg l8=1 l9=644	Παύρουσ κηδεμόνασ πιστοὺσ εὕροισ κεν ἑταίρουσ κείμενοσ ἐν μεγάληι θυμὸν ἀμηχανίηι.
l0=0002 l1=001 l2=Eleg l8=1 l9=646	Ἦ δὴ νῦν αἰδὼσ μὲν ἐν ἀνθρώποισιν ὄλωλεν, αὐτὰρ ἀναιδείη γαῖαν ἐπιστρέφεται.
l0=0002 l1=001 l2=Eleg l8=1 l9=648	Ἆ δειλὴ πενίη, τί ἐμοῖσ’ ἐπικειμένη ὤμοισ σῶμα καταισχύνεισ καὶ νόον ἡμέτερον;
l0=0002 l1=001 l2=Eleg l8=1 l9=650	αἰσχρὰ δέ μ’ οὐκ ἐθέλοντα βίηι καὶ πολλὰ διδάσκεισ ἐσθλὰ μετ’ ἀνθρώπων καὶ κάλ’ ἐπιστάμενον.
l0=0002 l1=001 l2=Eleg l8=1 l9=652	Εὐδαίμων εἴην καὶ θεοῖσ φίλοσ ἀθανάτοισιν, Κύρν’· ἀρετῆσ δ’ ἄλλησ οὐδεμιῆσ ἔραμαι.
l0=0002 l1=001 l2=Eleg l8=1 l9=654	Σὺν τοί, Κύρνε, παθόντι κακῶσ ἀνιώμεθα πάντεσ· ἀλλὰ τοὶ ἀλλότριον κῆδοσ ἐφημέριον.
l0=0002 l1=001 l2=Eleg l8=1 l9=656	Μηδὲν ἄγαν χαλεποῖσιν ἀσῶ φρένα μηδ’ ἀγαθοῖσιν χαῖρ’, ἐπεὶ ἔστ’ ἀνδρὸσ πάντα φέρειν ἀγαθοῦ.
l0=0002 l1=001 l2=Eleg l8=1 l9=658	Οὐδ’ ὀμόσαι χρὴ τοῦτο.
l0=0002 l1=001 l2=Eleg l8=1 l9=659	—τί ’Μήποτε πρᾶγμα τόδ’ ἔσται’;
l0=0002 l1=001 l2=Eleg l8=1 l9=659	θεοὶ γάρ τοι νεμεσῶσ’, οἷσιν ἔπεστι τέλοσ· † καιπρηξαι † μέντοι τι· καὶ ἐκ κακοῦ ἐσθλὸν ἔγεντο καὶ κακὸν ἐξ ἀγαθοῦ.
l0=0002 l1=001 l2=Eleg l8=1 l9=662	καί τε πενιχρὸσ ἀνήρ αἶψα μάλ’ ἐπλούτησε καὶ ὃσ μάλα πολλὰ πέπαται ἐξαπίνησ ἀπό τ(οι) οὖν ὤλεσε νυκτὶ μιῆι.
l0=0002 l1=001 l2=Eleg l8=1 l9=664	καὶ σώφρων ἥμαρτε, καὶ ἄφρονι πολλάκι δόξα ἕσπετο, καὶ τιμῆσ καὶ κακὸσ ὢν ἔλαχεν.
l0=0002 l1=001 l2=Eleg l8=1 l9=666	Εἰ μὲν χρήματ’ ἔχοιμι, Σιμωνίδη, οἷά περ ἤδη οὐκ ἂν ἀνιώιμην τοῖσ’ ἀγαθοῖσι συνών.
l0=0002 l1=001 l2=Eleg l8=1 l9=668	νῦν δέ με γινώσκοντα παρέρχεται, εἰμὶ δ’ ἄφωνοσ χρημοσύνηι, πολλῶν † γνοῦσαν † ἄμεινον ἔτι οὕνεκα νῦν φερόμεσθα καθ’ ἱστία λευκὰ βαλόντεσ Μηλίου ἐκ πόντου νύκτα διὰ δνοφερήν· ἀντλεῖν δ’ οὐκ ἐθέλουσιν· ὑπερβάλλει δὲ θάλασσα ἀμφοτέρων τοίχων.
l0=0002 l1=001 l2=Eleg l8=1 l9=674	ἦ μάλα τισ χαλεπῶσ σώιζεται.
l0=0002 l1=001 l2=Eleg l8=1 l9=675	οἱ δ’ ἕρδουσι· κυβερνήτην μὲν ἔπαυσαν ἐσθλόν, ὅτισ φυλακὴν εἶχεν ἐπισταμένωσ· χρήματα δ’ ἁρπάζουσι βίηι, κόσμοσ δ’ ἀπόλωλεν, δασμὸσ δ’ οὐκέτ’ ἴσοσ γίνεται ἐσ τὸ μέσον· φορτηγοὶ δ’ ἄρχουσι, κακοὶ δ’ ἀγαθῶν καθύπερθεν.
l0=0002 l1=001 l2=Eleg l8=1 l9=679	δειμαίνω, μή πωσ ναῦν κατὰ κῦμα πίηι.
l0=0002 l1=001 l2=Eleg l8=1 l9=680	ταῦτά μοι ἠινίχθω κεκρυμμένα τοῖσ’ ἀγαθοῖσιν· γινώσκοι δ’ ἄν τισ καὶ κακόν, ἂν σοφὸσ ἦι.
l0=0002 l1=001 l2=Eleg l8=1 l9=682	Πολλοὶ πλοῦτον ἔχουσιν ἀίδριεσ· οἱ δὲ τὰ καλά ζητοῦσιν χαλεπῆι τειρόμενοι πενίηι.
l0=0002 l1=001 l2=Eleg l8=1 l9=684	ἕρδειν δ’ ἀμφοτέροισιν ἀμηχανίη παράκειται· εἴργει γὰρ τοὺσ μὲν χρήματα, τοὺσ δὲ νόοσ.
l0=0002 l1=001 l2=Eleg l8=1 l9=686	Οὐκ ἔστι θνητοῖσι πρὸσ ἀθανάτουσ μαχέσασθαι οὐδὲ δίκην εἰπεῖν· οὐδενὶ τοῦτο θέμισ.
l0=0002 l1=001 l2=Eleg l8=1 l9=688	Οὐ χρὴ πημαίνειν ὅ τε μὴ πημαντέον εἴη, οὐδ’ ἕρδειν ὅ τι μὴ λώιον ἦι τελέσαι.
l0=0002 l1=001 l2=Eleg l8=1 l9=690	Χαίρων εὖ τελέσειασ ὁδὸσ μεγάλου διὰ πόντου, καί σε Ποσειδάων χάρμα φίλοισ’ ἀγάγοι.
l0=0002 l1=001 l2=Eleg l8=1 l9=693	Πολλούσ τοι κόροσ ἄνδρασ ἀπώλεσεν ἀφραίνοντασ· γνῶναι γὰρ χαλεπὸν μέτρον, ὅτ’ ἐσθλὰ παρῆι.
l0=0002 l1=001 l2=Eleg l8=1 l9=694	Οὐ δύναμαί σοι, θυμέ, παρασχεῖν ἄρμενα πάντα· τέτλαθι· τῶν δὲ καλῶν οὔ τι σὺ μοῦνοσ ἐρᾶισ.
l0=0002 l1=001 l2=Eleg l8=1 l9=696	Εὖ μὲν ἔχοντοσ ἐμοῦ πολλοὶ φίλοι· ἢν δέ τι δεινόν συγκύρσηι, παῦροι πιστὸν ἔχουσι νόον.
l0=0002 l1=001 l2=Eleg l8=1 l9=698	Πλήθει δ’ ἀνθρώπων ἀρετὴ μία γίνεται ἥδε, πλουτεῖν· τῶν δ’ ἄλλων οὐδὲν ἄρ’ ἦν ὄφελοσ, οὐδ’ εἰ σωφροσύνην μὲν ἔχοισ Ῥαδαμάνθυοσ αὐτοῦ, πλείονα δ’ εἰδείησ Σισύφου Αἰολίδεω, ὅστε καὶ ἐξ Ἀίδεω πολυϊδρίηισιν ἀνῆλθεν πείσασ Περσεφόνην αἱμυλίοισι λόγοισ, ἥτε βροτοῖσ παρέχει λήθην βλάπτουσα νόοιο— ἄλλοσ δ’ οὔπω τισ τοῦτο γ’ ἐπεφράσατο, ὅντινα δὴ θανάτοιο μέλαν νέφοσ ἀμφικαλύψηι, ἔλθηι δ’ ἐσ σκιερὸν χῶρον ἀποφθιμένων, κυανέασ τε πύλασ παραμείψεται, αἵτε θανόντων ψυχὰσ εἴργουσιν καίπερ ἀναινομένασ· ἀλλ’ ἄρα κἀκεῖθεν πάλιν ἤλυθε Σίσυφοσ ἥρωσ ἐσ φάοσ ἠελίου σφῆισι πολυφροσύναισ— οὐδ’ εἰ ψεύδεα μὲν ποιοῖσ ἐτύμοισιν ὁμοῖα, γλῶσσαν ἔχων ἀγαθὴν Νέστοροσ ἀντιθέου, ὠκύτεροσ δ’ εἴησθα πόδασ ταχεῶν Ἁρπυιῶν καὶ παίδων Βορέω, τῶν ἄφαρ εἰσὶ πόδεσ.
l0=0002 l1=001 l2=Eleg l8=1 l9=716	ἀλλὰ χρὴ πάντασ γνώμην ταύτην καταθέσθαι, ὡσ πλοῦτοσ πλείστην πᾶσιν ἔχει δύναμιν.
l0=0002 l1=001 l2=Eleg l8=1 l9=718	’Ἶσόν τοι πλουτοῦσιν, ὅτωι πολὺσ ἄργυρόσ ἐστιν καὶ χρυσὸσ καὶ γῆσ πυροφόρου πεδία ἵπποι θ’ ἡμίονοί τε, καὶ ὧι’—τὰ δέοντα πάρεστι ’γαστρί τε καὶ πλευραῖσ καὶ ποσὶν ἁβρὰ παθεῖν, παιδόσ τ’ ἠδὲ γυναικόσ·’ ὅταν δέ κε τῶν ἀφίκηται ὥρη, σὺν δ’ ἥβη γίνεται ἁρμοδία, ταῦτ’ ἄφενοσ θνητοῖσι· τὰ γὰρ περιώσια πάντα χρήματ’ ἔχων οὐδεὶσ ἔρχεται εἰσ Ἀίδεω, οὐδ’ ἂν ἄποινα διδοὺσ θάνατον φύγοι οὐδὲ βαρείασ νούσουσ οὐδὲ κακὸν γῆρασ ἐπερχόμενον.
l0=0002 l1=001 l2=Eleg l8=1 l9=728	Φροντίδεσ ἀνθρώπων ἔλαχον πτερὰ ποικίλ’ ἔχουσαι, μυρόμεναι ψυχῆσ εἵνεκα καὶ βιότου.
l0=0002 l1=001 l2=Eleg l8=1 l9=730	Ζεῦ πάτερ, εἴθε γένοιτο θεοῖσ φίλα τοῖσ μὲν ἀλιτροῖσ ὕβριν ἁδεῖν, καί σφιν τοῦτο γένοιτο φίλον θυμῶι, σχέτλια ἔργα † διατά φρεσὶ δ’ ὅστισ † ἀθήνησ ἐργάζοιτο θεῶν μηδὲν ὀπιζόμενοσ, αὐτὸν ἔπειτα πάλιν τεῖσαι κακά, μηδ’ ἔτ’ ὀπίσσω πατρὸσ ἀτασθαλίαι παισὶ γένοιντο κακόν· παῖδεσ δ’ οἵτ’ ἀδίκου πατρὸσ τὰ δίκαια νοεῦντεσ ποιῶσιν, Κρονίδη, σὸν χόλον ἁζόμενοι, ἐξ ἀρχῆσ τὰ δίκαια μετ’ ἀστοῖσιν φιλέοντεσ, μή τιν’ ὑπερβασίην ἀντιτίνειν πατέρων.
l0=0002 l1=001 l2=Eleg l8=1 l9=740	ταῦτ’ εἴη μακάρεσσι θεοῖσ φίλα· νῦν δ’ ὁ μὲν ἕρδων ἐκφεύγει, τὸ κακὸν δ’ ἄλλοσ ἔπειτα φέρει.
l0=0002 l1=001 l2=Eleg l8=1 l9=742	καὶ τοῦτ’, ἀθανάτων βασιλεῦ, πῶσ ἐστι δίκαιον, ἔργων ὅστισ ἀνὴρ ἐκτὸσ ἐὼν ἀδίκων, μή τιν’ ὑπερβασίην κατέχων μήθ’ ὅρκον ἀλιτρόν, ἀλλὰ δίκαιοσ ἐών, μὴ τὰ δίκαια πάθηι;
l0=0002 l1=001 l2=Eleg l8=1 l9=746	τίσ δή κεν βροτὸσ ἄλλοσ ὁρῶν πρὸσ τοῦτον ἔπειτα ἅζοιτ’ ἀθανάτουσ, καὶ τίνα θυμὸν ἔχων, ὁππότ’ ἀνὴρ ἄδικοσ καὶ ἀτάσθαλοσ, οὔτε τευ ἀνδρόσ οὔτε τευ ἀθανάτων μῆνιν ἀλευόμενοσ, ὑβρίζηι πλούτωι κεκορημένοσ, οἱ δὲ δίκαιοι τρύχονται χαλεπῆι τειρόμενοι πενίηι;
l0=0002 l1=001 l2=Eleg l8=1 l9=752	Ταῦτα μαθών, φίλ’ ἑταῖρε, δικαίωσ χρήματα ποιοῦ, σώφρονα θυμὸν ἔχων ἐκτὸσ ἀτασθαλίησ, ἀεὶ τῶνδ’ ἐπέων μεμνημένοσ· εἰσ δὲ τελευτήν αἰνήσεισ μύθωι σώφρονι πειθόμενοσ.
l0=0002 l1=001 l2=Eleg l8=1 l9=756	Ζεὺσ μὲν τῆσδε πόληοσ ὑπειρέχοι αἰθέρι ναίων αἰεὶ δεξιτερὴν χεῖρ’ ἐπ’ ἀπημοσύνηι, ἄλλοι τ’ ἀθάνατοι μάκαρεσ θεοί· αὐτὰρ Ἀπόλλων ὀρθώσαι γλῶσσαν καὶ νόον ἡμέτερον.
l0=0002 l1=001 l2=Eleg l8=1 l9=760	φόρμιγξ δ’ αὖ φθέγγοιθ’ ἱερὸν μέλοσ ἠδὲ καὶ αὐλόσ· ἡμεῖσ δὲ σπονδὰσ θεοῖσιν ἀρεσσάμενοι πίνωμεν, χαρίεντα μετ’ ἀλλήλοισι λέγοντεσ, μηδὲν τὸν Μήδων δειδιότεσ πόλεμον.
l0=0002 l1=001 l2=Eleg l8=1 l9=764	ὧδ’ εἶναι.
l0=0002 l1=001 l2=Eleg l8=1 l9=765	καὶ ἄμεινον ἐύφρονα θυμὸν ἔχοντασ νόσφι μεριμνάων εὐφροσύνωσ διάγειν τερπομένουσ, τηλοῦ δὲ κακὰσ ἀπὸ κῆρασ ἀμῦναι γῆράσ τ’ οὐλόμενον καὶ θανάτοιο τέλοσ.
l0=0002 l1=001 l2=Eleg l8=1 l9=768	Χρὴ Μουσῶν θεράποντα καὶ ἄγγελον, εἴ τι περισσόν εἰδείη, σοφίησ μὴ φθονερὸν τελέθειν, ἀλλὰ τὰ μὲν μῶσθαι, τὰ δὲ δεικνύεν, ἄλλα δὲ ποιεῖν· τί σφιν χρήσηται μοῦνοσ ἐπιστάμενοσ;
l0=0002 l1=001 l2=Eleg l8=1 l9=772	Φοῖβε ἄναξ, αὐτὸσ μὲν ἐπύργωσασ πόλιν ἄκρην, Ἀλκαθόωι Πέλοποσ παιδὶ χαριζόμενοσ· αὐτὸσ δὲ στρατὸν ὑβριστὴν Μήδων ἀπέρυκε τῆσδε πόλευσ, ἵνα σοι λαοὶ ἐν εὐφροσύνηι ἦροσ ἐπερχομένου κλειτὰσ πέμπωσ’ ἑκατόμβασ τερπόμενοι κιθάρηι καὶ ἐρατῆι θαλίηι παιάνων τε χοροῖσ’ ἰαχῆισί τε σὸν περὶ βωμόν· ἦ γὰρ ἔγωγε δέδοικ’ ἀφραδίην ἐσορῶν καὶ στάσιν Ἑλλήνων λαοφθόρον.
l0=0002 l1=001 l2=Eleg l8=1 l9=781	ἀλλὰ σύ, Φοῖβε, ἵλαοσ ἡμετέρην τήνδε φύλασσε πόλιν.
l0=0002 l1=001 l2=Eleg l8=1 l9=782	Ἦλθον μὲν γὰρ ἔγωγε καὶ εἰσ Σικελήν ποτε γαῖαν, ἦλθον δ’ Εὐβοίησ ἀμπελόεν πεδίον Σπάρτην δ’ Εὐρώτα δονακοτρόφου ἀγλαὸν ἄστυ· καί μ’ ἐφίλευν προφρόνωσ πάντεσ ἐπερχόμενον· ἀλλ’ οὔτισ μοι τέρψισ ἐπὶ φρένασ ἦλθεν ἐκείνων.
l0=0002 l1=001 l2=Eleg l8=1 l9=787	οὕτωσ οὐδὲν ἄρ’ ἦν φίλτερον ἄλλο πάτρησ.
l0=0002 l1=001 l2=Eleg l8=1 l9=788	Μήποτέ μοι μελέδημα νεώτερον ἄλλο φανείη ἀντ’ ἀρετῆσ σοφίησ τ’, ἀλλὰ τόδ’ αἰὲν ἔχων τερποίμην φόρμιγγι καὶ ὀρχηθμῶι καὶ ἀοιδῆι, καὶ μετὰ τῶν ἀγαθῶν ἐσθλὸν ἔχοιμι νόον.
l0=0002 l1=001 l2=Eleg l8=1 l9=792	Μήτε τινὰ ξείνων δηλεύμενοσ ἔργμασι λυγροῖσ μήτε τιν’ ἐνδήμων, ἀλλὰ δίκαιοσ ἐών, ‘τὴν σαυτοῦ φρένα τέρπε· δυσηλεγέων δὲ πολιτῶν ἄλλοσ τοί σε κακῶσ, ἄλλοσ ἄμεινον ἐρεῖ.’
l0=0002 l1=001 l2=Eleg l8=1 l9=795	Τοὺσ ἀγαθοὺσ ἄλλοσ μάλα μέμφεται, ἄλλοσ ἐπαινεῖ, τῶν δὲ κακῶν μνήμη γίνεται οὐδεμία.
l0=0002 l1=001 l2=Eleg l8=1 l9=798	Ἀνθρώπων δ’ ἄψεκτοσ ἐπὶ χθονὶ γίνεται οὐδείσ· † ἀλλὡσειλώϊον † μὴ πλεόνεσσι μέλοι.
l0=0002 l1=001 l2=Eleg l8=1 l9=800	Οὐδεὶσ ἀνθρώπων οὔτ’ ἔσσεται οὔτε πέφυκεν ὅστισ πᾶσιν ἁδὼν δύσεται εἰσ Ἀίδεω· οὐδὲ γὰρ ὃσ θνητοῖσι καὶ ἀθανάτοισιν ἀνάσσει, Ζεὺσ Κρονίδησ, θνητοῖσ πᾶσιν ἁδεῖν δύναται.
l0=0002 l1=001 l2=Eleg l8=1 l9=804	Τόρνου καὶ στάθμησ καὶ γνώμονοσ ἄνδρα θεωρόν εὐθύτερον χρὴ 〈ἔ〉μεν, Κύρνε, φυλασσόμενον, ὧιτινί κεν Πυθῶνι θεοῦ χρήσασ’ ἱέρεια ὀμφὴν σημήνηι πίονοσ ἐξ ἀδύτου· οὔτε τι γὰρ προσθεὶσ οὐδέν κ’ ἔτι φάρμακον εὕροισ, οὐδ’ ἀφελὼν πρὸσ θεῶν ἀμπλακίην προφύγοισ.
l0=0002 l1=001 l2=Eleg l8=1 l9=810	Χρῆμ’ ἔπαθον θανάτου μὲν ἀεικέοσ οὔτι κάκιον, τῶν δ’ ἄλλων πάντων, Κύρν’, ἀνιηρότατον· οἵ με φίλοι προὔδωκαν· ἐγὼ δ’ ἐχθροῖσι πελασθείσ εἰδήσω καὶ τῶν ὅντιν’ ἔχουσι νόον.
l0=0002 l1=001 l2=Eleg l8=1 l9=814	Βοῦσ μοι ἐπὶ γλώσσηι κρατερῶι ποδὶ λὰξ ἐπιβαίνων ἴσχει κωτίλλειν καίπερ ἐπιστάμενον.
l0=0002 l1=001 l2=Eleg l8=1 l9=816	Κύρν’, ἔμπησ δ’ ὅ τι μοῖρα παθεῖν, οὐκ ἔσθ’ ὑπαλύξαι· ὅττι δὲ μοῖρα παθεῖν, οὔτι δέδοικα παθεῖν.
l0=0002 l1=001 l2=Eleg l8=1 l9=818	Ἐσ πολυάρητον κακὸν ἥκομεν, ἔνθα μάλιστα, Κύρνε, συναμφοτέρουσ μοῖρα λάβοι θανάτου.
l0=0002 l1=001 l2=Eleg l8=1 l9=820	Οἵ κ’ ἀπογηράσκοντασ ἀτιμάζωσι τοκῆασ, τούτων τοι χώρη, Κύρν’, ὀλίγη τελέθει.
l0=0002 l1=001 l2=Eleg l8=1 l9=822	Μήτε τιν’ αὖξε τύραννον ἐπ’ ἐλπίσι, κέρδεσιν εἴκων, μήτε κτεῖνε θεῶν ὅρκια συνθέμενοσ.
l0=0002 l1=001 l2=Eleg l8=1 l9=824	Πῶσ ὑμῖν τέτληκεν ὑπ’ αὐλητῆροσ ἀείδειν θυμόσ;
l0=0002 l1=001 l2=Eleg l8=1 l9=826	γῆσ δ’ οὖροσ φαίνεται ἐξ ἀγορῆσ, ἥτε τρέφει καρποῖσιν ἐν εἰλαπίναισ φορέοντασ ξανθῆισίν τε κόμαισ πορφυρέουσ στεφάνουσ.
l0=0002 l1=001 l2=Eleg l8=1 l9=828	ἀλλ’ ἄγε δή, Σκύθα, κεῖρε κόμην, ἀπόπαυε δὲ κῶμον, πένθει δ’ εὐώδη χῶρον ἀπολλύμενον.
l0=0002 l1=001 l2=Eleg l8=1 l9=830	Πίστει χρήματ’ ὄλεσσα, ἀπιστίηι δ’ ἐσάωσα· γνώμη δ’ ἀργαλέη γίνεται ἀμφοτέρων.
l0=0002 l1=001 l2=Eleg l8=1 l9=832	Πάντα τάδ’ ἐν κοράκεσσι καὶ ἐν φθόρωι· οὐδέ τισ ἡμῖν αἴτιοσ ἀθανάτων, Κύρνε, θεῶν μακάρων, ἀλλ’ ἀνδρῶν τε βίη καὶ κέρδεα δειλὰ καὶ ὕβρισ πολλῶν ἐξ ἀγαθῶν ἐσ κακότητ’ ἔβαλεν.
l0=0002 l1=001 l2=Eleg l8=1 l9=836	Δισσαί τοι πόσιοσ κῆρεσ δειλοῖσι βροτοῖσιν, δίψα τε λυσιμελὴσ καὶ μέθυσισ χαλεπή· τούτων δ’ ἂν τὸ μέσον στρωφήσομαι, οὐδέ με πείσεισ οὔτε τι μὴ πίνειν οὔτε λίην μεθύειν.
l0=0002 l1=001 l2=Eleg l8=1 l9=840	Οἶνοσ ἐμοὶ τὰ μὲν ἄλλα χαρίζεται, ἓν δ’ ἀχάριστον, εὖτ’ ἂν θωρήξασ μ’ ἄνδρα πρὸσ ἐχθρὸν ἄγηι.
l0=0002 l1=001 l2=Eleg l8=1 l9=842	ἀλλ’ ὁπόταν καθύπερθεν ἐὼν ὑπένερθε γένηται, τουτάκισ οἴκαδ’ ἴμεν παυσάμενοι πόσιοσ.
l0=0002 l1=001 l2=Eleg l8=1 l9=844	Εὖ μὲν κείμενον ἄνδρα κακῶσ θέμεν εὐμαρέσ ἐστιν, εὖ δὲ θέμεν τὸ κακῶσ κείμενον ἀργαλέον.
l0=0002 l1=001 l2=Eleg l8=1 l9=846	Λὰξ ἐπίβα δήμωι κενεόφρονι, τύπτε δὲ κέντρωι ὀξέι καὶ ζεύγλην δύσλοφον ἀμφιτίθει· οὐ γὰρ ἔθ’ εὑρήσεισ δῆμον φιλοδέσποτον ὧδε ἀνθρώπων, ὁπόσουσ ἠέλιοσ καθορᾶι.
l0=0002 l1=001 l2=Eleg l8=1 l9=850	Ζεὺσ ἄνδρ’ ἐξολέσειεν Ὀλύμπιοσ, ὃσ τὸν ἑταῖρον μαλθακὰ κωτίλλων ἐξαπατᾶν ἐθέλει· ’Ἡδέα μὲν καὶ πρόσθεν, ἀτὰρ πολὺ λώια δὴ νῦν.’
l0=0002 l1=001 l2=Eleg l8=1 l9=853	τοὔνεκα τοῖσ δειλοῖσ’ οὐδεμί’ ἐστὶ χάρισ.
l0=0002 l1=001 l2=Eleg l8=1 l9=854	Πολλάκισ ἡ πόλισ ἥδε δι’ ἡγεμόνων κακότητα ὥσπερ κεκλιμένη ναῦσ παρὰ γῆν ἔδραμεν.
l0=0002 l1=001 l2=Eleg l8=1 l9=856	Τῶν δὲ φίλων εἰ μέν τισ ὁρᾶι μέ τι δειλὸν ἔχοντα, αὐχέν’ ἀποστρέψασ οὐδ’ ἐσορᾶν ἐθέλει· ἢν δέ τί μοί ποθεν ἐσθλόν, ἃ παυράκι γίνεται ἀνδρί, πολλοὺσ ἀσπασμοὺσ καὶ φιλότητασ ἔχω.
l0=0002 l1=001 l2=Eleg l8=1 l9=860	Οἵ με φίλοι προδιδοῦσι καὶ οὐκ ἐθέλουσί τι δοῦναι ἀνδρῶν φαινομένων· ἀλλ’ ἐγὼ αὐτομάτη ἑσπερίη τ’ ἔξειμι καὶ ὀρθρίη αὖθισ ἔσειμι, ἦμοσ ἀλεκτρυόνων φθόγγοσ ἐγειρομένων.
l0=0002 l1=001 l2=Eleg l8=1 l9=864	Πολλοῖσ’ ἀχρήστοισι θεὸσ διδοῖ ἀνδράσιν ὄλβον ἐσθλόν, ὃσ οὔτ’ αὐτῶι βέλτεροσ, οὐδὲν ἐών, οὔτε φίλοισ’.
l0=0002 l1=001 l2=Eleg l8=1 l9=867	ἀρετῆσ δὲ μέγα κλέοσ οὔποτ’ ὀλεῖται· αἰχμητὴσ γὰρ ἀνὴρ γῆν τε καὶ ἄστυ σαοῖ.
l0=0002 l1=001 l2=Eleg l8=1 l9=868	Ἔν μοι ἔπειτα πέσοι μέγασ οὐρανὸσ εὐρὺσ ὕπερθεν χάλκεοσ, ἀνθρώπων δεῖμα χαμαιγενέων, εἰ μὴ ἐγὼ τοῖσιν μὲν ἐπαρκέσω οἵ με φιλεῦσιν, τοῖσ δ’ ἐχθροῖσ’ ἀνίη καὶ μέγα πῆμ’ ἔσομαι.
l0=0002 l1=001 l2=Eleg l8=1 l9=872	Οἶνε, τὰ μέν σ’ αἰνῶ, τὰ δὲ μέμφομαι· οὐδέ σε πάμπαν οὔτε ποτ’ ἐχθαίρειν οὔτε φιλεῖν δύναμαι.
l0=0002 l1=001 l2=Eleg l8=1 l9=874	ἐσθλὸν καὶ κακόν ἐσσι.
l0=0002 l1=001 l2=Eleg l8=1 l9=875	τίσ ἄν σέ τε μωμήσαιτο, τίσ δ’ ἂν ἐπαινήσηι μέτρον ἔχων σοφίησ;
l0=0002 l1=001 l2=Eleg l8=1 l9=876	Ἥβα μοι, φίλε θυμέ· τάχ’ αὖ τινεσ ἄλλοι ἔσονται ἄνδρεσ, ἐγὼ δὲ θανὼν γαῖα μέλαιν’ ἔσομαι.
l0=0002 l1=001 l2=Eleg l8=1 l9=878	πῖν’ οἶνον, τὸν ἐμοὶ κορυφῆσ ἄπο Τηϋγέτοιο ἄμπελοι ἤνεγκαν, τὰσ ἐφύτευσ’ ὁ γέρων οὔρεοσ ἐν βήσσηισι θεοῖσι φίλοσ Θεότιμοσ, ἐκ Πλατανιστοῦντοσ ψυχρὸν ὕδωρ ἐπάγων.
l0=0002 l1=001 l2=Eleg l8=1 l9=882	τοῦ πίνων ἀπὸ μὲν χαλεπὰσ σκεδάσεισ μελεδῶνασ, θωρηχθεὶσ δ’ ἔσεαι πολλὸν ἐλαφρότεροσ.
l0=0002 l1=001 l2=Eleg l8=1 l9=884	Εἰρήνη καὶ πλοῦτοσ ἔχοι πόλιν, ὄφρα μετ’ ἄλλων κωμάζοιμι· κακοῦ δ’ οὐκ ἔραμαι πολέμου.
l0=0002 l1=001 l2=Eleg l8=1 l9=886	Μηδὲ λίην κήρυκοσ ἀν’ οὖσ ἔχε μακρὰ βοῶντοσ· οὐ γὰρ πατρώιασ γῆσ πέρι μαρνάμεθα.
l0=0002 l1=001 l2=Eleg l8=1 l9=888	ἀλλ’ αἰσχρὸν παρεόντα καὶ ὠκυπόδων ἐπιβάντα ἵππων μὴ πόλεμον δακρυόεντ’ ἐσιδεῖν.
l0=0002 l1=001 l2=Eleg l8=1 l9=890	Οἴ μοι ἀναλκίησ· ἀπὸ μὲν Κήρινθοσ ὄλωλεν, Ληλάντου δ’ ἀγαθὸν κείρεται οἰνόπεδον· οἱ δ’ ἀγαθοὶ φεύγουσι, πόλιν δὲ κακοὶ διέπουσιν.
l0=0002 l1=001 l2=Eleg l8=1 l9=893	ὡσ δὴ Κυψελιδῶν Ζεὺσ ὀλέσειε γένοσ.
l0=0002 l1=001 l2=Eleg l8=1 l9=894	Γνώμησ δ’ οὐδὲν ἄμεινον ἀνὴρ ἔχει αὐτὸσ ἐν αὐτῶι οὐδ’ ἀγνωμοσύνησ, Κύρν’, ὀδυνηρότερον.
l0=0002 l1=001 l2=Eleg l8=1 l9=896	Κύρν’, εἰ πάντ’ ἄνδρεσσι καταθνητοῖσ † χαλεπαίνειν † γινώσκειν, ὡσ νοῦν οἷον ἕκαστοσ ἔχει αὐτὸσ ἐνὶ στήθεσσι καὶ ἔργματα, τῶι δὲ δικαίωι τῶι τ’ ἀδίκωι μέγα κεμ πῆμα βροτοῖσιν ἐπῆν.
l0=0002 l1=001 l2=Eleg l8=1 l9=900	Ἔστιν ὁ μὲν χείρων, ὁ δ’ ἀμείνων ἔργον ἑκάστου· οὐδεὶσ δ’ ἀνθρώπων αὐτὸσ ἅπαντα σοφόσ.
l0=0002 l1=001 l2=Eleg l8=1 l9=902	Ὅστισ ἀνάλωσιν τηρεῖ κατὰ χρήματα θηρῶν, κυδίστην ἀρετὴν τοῖσ συνιεῖσιν ἔχει.
l0=0002 l1=001 l2=Eleg l8=1 l9=904	εἰ μὲν γὰρ κατιδεῖν βιότου τέλοσ ἦν, ὁπόσον τι ἤμελλ’ ἐκτελέσασ εἰσ Ἀίδαο περᾶν, εἰκὸσ ἂν ἦν, ὃσ μὲν πλείω χρόνον αἶσαν ἔμιμνεν, φείδεσθαι μᾶλλον τοῦτον ἵν’ εἶχε βίον.
l0=0002 l1=001 l2=Eleg l8=1 l9=908	νῦν δ’ οὐκ ἔστιν.
l0=0002 l1=001 l2=Eleg l8=1 l9=909	ὃ δὴ καὶ ἐμοὶ μέγα πένθοσ ὄρωρεν καὶ δάκνομαι ψυχὴν καὶ δίχα θυμὸν ἔχω.
l0=0002 l1=001 l2=Eleg l8=1 l9=910	ἐν τριόδωι δ’ ἕστηκα.
l0=0002 l1=001 l2=Eleg l8=1 l9=911	δύ’ εἰσὶ τὸ πρόσθεν ὁδοί μοι· φροντίζω τούτων ἥντιν’ ἴω προτέρην· ἢ μηδὲν δαπανῶν τρύχω βίον ἐν κακότητι, ἢ ζώω τερπνῶσ ἔργα τελῶν ὀλίγα.
l0=0002 l1=001 l2=Eleg l8=1 l9=914	εἶδον μὲν γὰρ ἔγωγ’, ὃσ ἐφείδετο κοὔποτε γαστρί σῖτον ἐλευθέριον πλούσιοσ ὢν ἐδίδου· ἀλλὰ πρὶν ἐκτελέσαι κατέβη δόμον Ἄιδοσ εἴσω, χρήματα δ’ ἀνθρώπων οὑπιτυχὼν ἔλαβεν, ὥστ’ ἐσ ἄκαιρα πονεῖν καὶ μὴ δόμεν ὧι κε θέληι τισ.
l0=0002 l1=001 l2=Eleg l8=1 l9=919	εἶδον δ’ ἄλλον, ὃσ ἧι γαστρὶ χαριζόμενοσ χρήματα μὲν διέτριψεν, ἔφη δ’· ‘ὑπάγω φρένα τέρψασ·’ πτωχεύει δὲ φίλουσ πάντασ, ὅπου τιν’ ἴδηι.
l0=0002 l1=001 l2=Eleg l8=1 l9=922	οὕτω, Δημόκλεισ, κατὰ χρήματ’ ἄριστον ἁπάντων τὴν δαπάνην θέσθαι καὶ μελέτην ἐχέμεν.
l0=0002 l1=001 l2=Eleg l8=1 l9=924	οὔτε γὰρ ἂν προκαμὼν ἄλλωι κάματον μεταδοίησ, οὔτ’ ἂν πτωχεύων δουλοσύνην τελέοισ· οὐδ’, εἰ γῆρασ ἵκοιο, τὰ χρήματα πάντ’ ἀποδραίη.
l0=0002 l1=001 l2=Eleg l8=1 l9=927	ἐν δὲ τοιῶιδε γένει χρήματ’ ἄριστον ἔχειν.
l0=0002 l1=001 l2=Eleg l8=1 l9=928	ἢν μὲν γὰρ πλουτῆισ, πολλοὶ φίλοι, ἢν δὲ πένηαι, παῦροι, κοὐκέθ’ ὁμῶσ αὐτὸσ ἀνὴρ ἀγαθόσ.
l0=0002 l1=001 l2=Eleg l8=1 l9=930	φείδεσθαι μὲν ἄμεινον, ἐπεὶ οὐδὲ θανόντ’ ἀποκλαίει οὐδείσ, ἢν μὴ ὁρᾶι χρήματα λειπόμενα.
l0=0002 l1=001 l2=Eleg l8=1 l9=932	Παύροισ’ ἀνθρώπων ἀρετὴ καὶ κάλλοσ ὀπηδεῖ· ὄλβιοσ, ὃσ τούτων ἀμφοτέρων ἔλαχεν.
l0=0002 l1=001 l2=Eleg l8=1 l9=934	’πάντεσ μιν τιμῶσιν· ὁμῶσ νέοι οἵ τε κατ’ αὐτόν χώρησ εἴκουσιν τοί τε παλαιότεροι.
l0=0002 l1=001 l2=Eleg l8=1 l9=936	γηράσκων ἀστοῖσι μεταπρέπει, οὐδέ τισ αὐτόν βλάπτειν οὔτ’ αἰδοῦσ οὔτε δίκησ ἐθέλει.’
l0=0002 l1=001 l2=Eleg l8=1 l9=938	Οὐ δύναμαι φωνῆι λίγ’ ἀειδέμεν ὥσπερ ἀηδών· καὶ γὰρ τὴν προτέρην νύκτ’ ἐπὶ κῶμον ἔβην.
l0=0002 l1=001 l2=Eleg l8=1 l9=940	οὐδὲ τὸν αὐλητὴν προφασίζομαι· ἀλλά μ’ ἑταῖροσ ἐκλείπει σοφίησ οὐκ ἐπιδευόμενοσ.
l0=0002 l1=001 l2=Eleg l8=1 l9=942	ἐγγύθεν αὐλητῆροσ ἀείσομαι ὧδε καταστάσ δεξιὸσ ἀθανάτοισ θεοῖσιν ἐπευχόμενοσ.
l0=0002 l1=001 l2=Eleg l8=1 l9=944	Εἶμι παρὰ στάθμην ὀρθὴν ὁδόν, οὐδετέρωσε κλινόμενοσ· χρὴ γάρ μ’ ἄρτια πάντα νοεῖν.
l0=0002 l1=001 l2=Eleg l8=1 l9=946	πατρίδα κοσμήσω, λιπαρὴν πόλιν, οὔτ’ ἐπὶ δήμωι τρέψασ οὔτ’ ἀδίκοισ’ ἀνδράσι πειθόμενοσ.
l0=0002 l1=001 l2=Eleg l8=1 l9=948	Νεβρὸν ὑπὲξ ἐλάφοιο λέων ὣσ ἀλκὶ πεποιθώσ ποσσὶ καταμάρψασ αἵματοσ οὐκ ἔπιον· τειχέων δ’ ὑψηλῶν ἐπιβὰσ πόλιν οὐκ ἀλάπαξα· ζευξάμενοσ δ’ ἵππουσ ἅρματοσ οὐκ ἐπέβην· πρήξασ δ’ οὐκ ἔπρηξα, καὶ οὐκ ἐτέλεσσα τελέσσασ· δρήσασ δ’ οὐκ ἔδρησ’, ἤνυσα δ’ οὐκ ἀνύσασ.
l0=0002 l1=001 l2=Eleg l8=1 l9=954	Δειλοὺσ εὖ ἕρδοντι δύω κακά· τῶν τε γὰρ αὐτοῦ χηρώσει πολλῶν καὶ χάρισ οὐδεμία.
l0=0002 l1=001 l2=Eleg l8=1 l9=956	Εἴ τι παθὼν ἀπ’ ἐμεῦ ἀγαθὸν μέγα μὴ χάριν οἶδασ, χρήιζων ἡμετέρουσ αὖθισ ἵκοιο δόμουσ.
l0=0002 l1=001 l2=Eleg l8=1 l9=958	Ἔστε μὲν αὐτὸσ ἔπινον ἀπὸ κρήνησ μελανύδρου, ἡδύ τί μοι ἐδόκει καὶ καλὸν ἦμεν ὕδωρ.
l0=0002 l1=001 l2=Eleg l8=1 l9=960	νῦν δ’ ἤδη τεθόλωται, ὕδωρ δ’ ἀναμίσγεται οὔδει· ἄλλησ δὴ κρήνησ πίομαι ἢ ποταμοῦ.
l0=0002 l1=001 l2=Eleg l8=1 l9=962	Μήποτ’ ἐπαινήσηισ, πρὶν ἂν εἰδῆισ ἄνδρα σαφηνῶσ, ὀργὴν καὶ ῥυθμὸν καὶ τρόπον ὅστισ ἂν ἦι.
l0=0002 l1=001 l2=Eleg l8=1 l9=964	πολλοί τοι κίβδηλον ἐπίκλοπον ἦθοσ ἔχοντεσ κρύπτουσ’ ἐνθέμενοι θυμὸν ἐφημέριον.
l0=0002 l1=001 l2=Eleg l8=1 l9=966	τούτων δ’ ἐκφαίνει πάντων χρόνοσ ἦθοσ ἑκάστου.
l0=0002 l1=001 l2=Eleg l8=1 l9=967	καὶ γὰρ ἐγὼ γνώμησ πολλὸν ἄρ’ ἐκτὸσ ἔβην· ἔφθην αἰνήσασ πρὶν σοῦ κατὰ πάντα δαῆναι ἤθεα· νῦν δ’ ἤδη νηῦσ ἅθ’ ἑκὰσ διέχω.
l0=0002 l1=001 l2=Eleg l8=1 l9=970	Τίσ δ’ ἀρετὴ πίνοντ’ ἐπιοίνιον ἆθλον ἑλέσθαι;
l0=0002 l1=001 l2=Eleg l8=1 l9=971	πολλάκι τοι νικᾶι καὶ κακὸσ ἄνδρ’ ἀγαθόν.
l0=0002 l1=001 l2=Eleg l8=1 l9=972	Οὐδεὶσ ἀνθρώπων, ὃν πρῶτ’ ἐπὶ γαῖα καλύψηι εἴσ τ’ Ἔρεβοσ καταβῆι, δώματα Περσεφόνησ, τέρπεται οὔτε λύρησ οὔτ’ αὐλητῆροσ ἀκούων οὔτε Διωνύσου δῶρ’ ἐσαειράμενοσ.
l0=0002 l1=001 l2=Eleg l8=1 l9=976	ταῦτ’ ἐσορῶν κραδίην εὖ πείσομαι, ὄφρα τ’ ἐλαφρά γούνατα καὶ κεφαλὴν ἀτρεμέωσ προφέρω.
l0=0002 l1=001 l2=Eleg l8=1 l9=978	’Μή μοι ἀνὴρ εἴη γλώσσηι φίλοσ, ἀλλὰ καὶ ἔργωι.’
l0=0002 l1=001 l2=Eleg l8=1 l9=979	χερσίν τε σπεύδου χρήμασί τ’, ἀμφότερα· μηδὲ παρὰ κλητῆρι λόγοισιν ἐμὴν φρένα θέλγοισ.
l0=0002 l1=001 l2=Eleg l8=1 l9=981	’ἀλλ’ ἕρδων φαίνοιτ’, εἴ τι δύναιτ’, ἀγαθόν.’
l0=0002 l1=001 l2=Eleg l8=1 l9=982	Ἡμεῖσ δ’ ἐν θαλίηισι φίλον καταθώμεθα θυμόν, ὄφρ’ ἔτι τερπωλῆσ ἔργ’ ἐρατεινὰ φέρηι.
l0=0002 l1=001 l2=Eleg l8=1 l9=984	αἶψα γὰρ ὥστε νόημα παρέρχεται ἀγλαὸσ ἥβη· οὐδ’ ἵππων ὁρμὴ γίνεται ὠκυτέρη, αἵτε ἄνακτα φέρουσι δορυσσόον ἐσ πόνον ἀνδρῶν λάβρωσ, πυροφόρωι τερπόμεναι πεδίωι.
l0=0002 l1=001 l2=Eleg l8=1 l9=988	Πῖν’ ὁπόταν πίνωσιν· ὅταν δέ τι θυμὸν ἀσηθῆισ, μηδεὶσ ἀνθρώπων γνῶι σε βαρυνόμενον.
l0=0002 l1=001 l2=Eleg l8=1 l9=990	Ἄλλοτέ τοι πάσχων ἀνιήσεαι, ἄλλοτε δ’ ἕρδων χαιρήσεισ· δύναται δ’ ἄλλοτε ἄλλοσ ἀνήρ.
l0=0002 l1=001 l2=Eleg l8=1 l9=992	Εἰ θείησ, Ἀκάδημε, ἐφήμερον ὕμνον ἀείδειν, ἆθλον δ’ ἐν μέσσωι παῖσ καλὸν ἄνθοσ ἔχων σοί τ’ εἴη καὶ ἐμοὶ σοφίησ πέρι δηρισάντοιν, γνοίησ χ’ ὅσσον ὄνων κρέσσονεσ ἡμίονοι.
l0=0002 l1=001 l2=Eleg l8=1 l9=996	τῆμοσ δ’ ἠέλιοσ μὲν ἐν αἰθέρι μώνυχασ ἵππουσ ἄρτι παραγγέλλοι μέσσατον ἦμαρ ἔχων, δείπνου δὲ λήγοιμεν, ὅπου τινὰ θυμὸσ ἀνώγοι, παντοίων ἀγαθῶν γαστρὶ χαριζόμενοι, χέρνιβα δ’ αἶψα θύραζε φέροι, στεφανώματα δ’ εἴσω εὐειδὴσ ῥαδιναῖσ χερσὶ Λάκαινα κόρη.
l0=0002 l1=001 l2=Eleg l8=1 l9=1002	’Ἥδ’ ἀρετή, τόδ’ ἄεθλον ἐν ἀνθρώποισιν ἄριστον κάλλιστόν τε φέρειν γίνεται ἀνδρὶ’—σοφῶι.
l0=0002 l1=001 l2=Eleg l8=1 l9=1004	’ξυνὸν δ’ ἐσθλὸν τοῦτο πόληί τε παντί τε δήμωι, ὅστισ ἀνὴρ διαβὰσ ἐν προμάχοισι μένει.’
l0=0002 l1=001 l2=Eleg l8=1 l9=1006	ξυνὸν δ’ ἀνθρώποισ’ ὑποθήσομαι, ὄφρα τισ ἥβησ ἀγλαὸν ἄνθοσ ἔχων καὶ φρεσὶν ἐσθλὰ νοῆι, τῶν αὐτοῦ κτεάνων εὖ πασχέμεν· οὐ γὰρ ἀνηβᾶν δὶσ πέλεται πρὸσ θεῶν οὐδὲ λύσισ θανάτου θνητοῖσ’ ἀνθρώποισι.
l0=0002 l1=001 l2=Eleg l8=1 l9=1011	κακὸν δ’ ἐπὶ γῆρασ ἐλέγχει οὐλόμενον, κεφαλῆσ δ’ ἅπτεται ἀκροτάτησ.
l0=0002 l1=001 l2=Eleg l8=1 l9=1012	Ἆ μάκαρ εὐδαίμων τε καὶ ὄλβιοσ, ὅστισ ἄπειροσ ἄθλων εἰσ Ἀίδου δῶμα μέλαν κατέβη, πρίν τ’ ἐχθροὺσ πτῆξαι καὶ ὑπερβῆναί περ ἀνάγκηι, ἐξετάσαι τε φίλουσ, ὅντιν’ ἔχουσι νόον.
l0=0002 l1=001 l2=Eleg l8=1 l9=1016	Αὐτίκα μοι κατὰ μὲν χροιὴν ῥέει ἄσπετοσ ἱδρώσ, πτοιῶμαι δ’ ἐσορῶν ἄνθοσ ὁμηλικίησ τερπνὸν ὁμῶσ καὶ καλόν, ἐπεὶ πλέον ὤφελεν εἶναι· ’ἀλλ’ ὀλιγοχρόνιον γίνεται ὥσπερ ὄναρ ἥβη τιμήεσσα· τὸ δ’ οὐλόμενον καὶ ἄμορφον αὐτίχ’ ὑπὲρ κεφαλῆσ γῆρασ ὑπερκρέμαται.’
l0=0002 l1=001 l2=Eleg l8=1 l9=1022	Οὔποτε τοῖσ’ ἐχθροῖσιν ὑπὸ ζυγὸν αὐχένα θήσω δύσλοφον, οὐδ’ εἴ μοι Τμῶλοσ ἔπεστι κάρηι.
l0=0002 l1=001 l2=Eleg l8=1 l9=1024	Δειλοί τοι κακότητι ματαιότεροι νόον εἰσίν, τῶν δ’ ἀγαθῶν αἰεὶ πρήξιεσ ἰθύτεραι.
l0=0002 l1=001 l2=Eleg l8=1 l9=1026	Ῥηϊδίη τοι πρῆξισ ἐν ἀνθρώποισ κακότητοσ, τοῦ δ’ ἀγαθοῦ χαλεπή, Κύρνε, πέλει παλάμη.
l0=0002 l1=001 l2=Eleg l8=1 l9=1028	Τόλμα, θυμέ, κακοῖσιν ὅμωσ ἄτλητα πεπονθώσ· δειλῶν τοι κραδίη γίνεται ὀξυτέρη.
l0=0002 l1=001 l2=Eleg l8=1 l9=1030	μὴ δὲ σύ τ’ ἀπρήκτοισιν ἐπ’ ἔργμασιν ἄλγοσ ἀέξων † εχθει μηδ’ εχθει †, μηδὲ φίλουσ ἀνία, μηδ’ ἐχθροὺσ εὔφραινε.
l0=0002 l1=001 l2=Eleg l8=1 l9=1033	θεῶν δ’ εἱμαρμένα δῶρα οὐκ ἂν ῥηϊδίωσ θνητὸσ ἀνὴρ προφύγοι, οὔτ’ ἂν πορφυρέησ καταδὺσ ἐσ πυθμένα λίμνησ, οὔθ’ ὅταν αὐτὸν ἔχηι Τάρταροσ ἠερόεισ.
l0=0002 l1=001 l2=Eleg l8=1 l9=1036	Ἄνδρα τοί ἐστ’ ἀγαθὸν χαλεπώτατον ἐξαπατῆσαι, ὡσ ἐν ἐμοὶ γνώμη, Κύρνε, πάλαι κέκριται.
l0=0002 l1=001 l2=Eleg l8=1 l9=1038	ἤιδεα μὲν καὶ πρόσθεν, ἀτὰρ πολὺ λώιον ἤδη, οὕνεκα τοῖσ δειλοῖσ’ οὐδεμί’ ἐστὶ χάρισ.
l0=0002 l1=001 l2=Eleg l8=1 l9=1038b	Ἄφρονεσ ἄνθρωποι καὶ νήπιοι, οἵτινεσ οἶνον μὴ πίνουσ’ ἄστρου καὶ κυνὸσ ἀρχομένου.
l0=0002 l1=001 l2=Eleg l8=1 l9=1040	Δεῦρο σὺν αὐλητῆρι· παρὰ κλαίοντι γελῶντεσ πίνωμεν, κείνου κήδεσι τερπόμενοι.
l0=0002 l1=001 l2=Eleg l8=1 l9=1042	Εὕδωμεν· φυλακὴ δὲ πόλεωσ φυλάκεσσι μελήσει ἀστυφέλησ ἐρατῆσ πατρίδοσ ἡμετέρησ.
l0=0002 l1=001 l2=Eleg l8=1 l9=1043	Ναὶ μὰ Δί’, εἴ τισ τῶνδε καὶ ἐγκεκαλυμμένοσ εὕδει, ἡμέτερον κῶμον δέξεται ἁρπαλέωσ.
l0=0002 l1=001 l2=Eleg l8=1 l9=1046	Νῦν μὲν πίνοντεσ τερπώμεθα, καλὰ λέγοντεσ· ἅσσα δ’ ἔπειτ’ ἔσται, ταῦτα θεοῖσι μέλει.
l0=0002 l1=001 l2=Eleg l8=1 l9=1048	Σοὶ δ’ ἐγὼ οἷά τε παιδὶ πατὴρ ὑποθήσομαι αὐτόσ ἐσθλά· σὺ δ’ ἐν θυμῶι καὶ φρεσὶ ταῦτα βάλευ· μήποτ’ ἐπειγόμενοσ πράξηισ κακόν, ἀλλὰ βαθείηι σῆι φρενὶ βούλευσαι σῶι τ’ ἀγαθῶι τε νόωι.
l0=0002 l1=001 l2=Eleg l8=1 l9=1052	τῶν γὰρ μαινομένων πέτεται θυμόσ τε νόοσ τε, βουλὴ δ’ εἰσ ἀγαθὸν καὶ νόον ἐσθλὸν ἄγει.
l0=0002 l1=001 l2=Eleg l8=1 l9=1054	Ἀλλὰ λόγον μὲν τοῦτον ἐάσομεν, αὐτὰρ ἐμοὶ σύ αὔλει, καὶ Μουσῶν μνησόμεθ’ ἀμφότεροι.
l0=0002 l1=001 l2=Eleg l8=1 l9=1056	αὗται γὰρ τάδ’ ἔδωκαν ἔχειν κεχαρισμένα δῶρα σοὶ καὶ ἐμοί, 〈μελέ〉μεν δ’ ἀμφιπερικτίοσιν.
l0=0002 l1=001 l2=Eleg l8=1 l9=1058	Τιμαγόρα, πολλῶν ὀργὴν ἀπάτερθεν ὁρῶντι γινώσκειν χαλεπόν, καίπερ ἐόντι σοφῶι.
l0=0002 l1=001 l2=Eleg l8=1 l9=1060	οἱ μὲν γὰρ κακότητα κατακρύψαντεσ ἔχουσιν πλούτωι, τοὶ δ’ ἀρετὴν οὐλομένηι πενίηι.
l0=0002 l1=001 l2=Eleg l8=1 l9=1062	Ἐν δ’ ἥβηι πάρα μὲν ξὺν ὁμήλικι πάννυχον εὕδειν, ἱμερτῶν ἔργων ἐξ ἔρον ἱέμενον· ἔστι δὲ κωμάζοντα μετ’ αὐλητῆροσ ἀείδειν· τούτων οὐδὲν 〈ἔην〉 ἄλλ’ ἐπιτερπνότερον ἀνδράσιν ἠδὲ γυναιξί.
l0=0002 l1=001 l2=Eleg l8=1 l9=1067	τί μοι πλοῦτόσ τε καὶ αἰδώσ;
l0=0002 l1=001 l2=Eleg l8=1 l9=1067	τερπωλὴ νικᾶι πάντα σὺν εὐφροσύνηι.
l0=0002 l1=001 l2=Eleg l8=1 l9=1068	Ἄφρονεσ ἄνθρωποι καὶ νήπιοι, οἵτε θανόντασ κλαίουσ’, οὐ δ’ ἥβησ ἄνθοσ ἀπολλύμενον.
l0=0002 l1=001 l2=Eleg l8=1 l9=1070	τέρπεό μοι, φίλε θυμέ· τάχ’ αὖ τινεσ ἄλλοι ἔσονται ἄνδρεσ, ἐγὼ δὲ θανὼν γαῖα μέλαιν’ ἔσομαι.
l0=0002 l1=001 l2=Eleg l8=1 l9=1070b	Κύρνε, φίλουσ πρὸσ πάντασ ἐπίστρεφε ποικίλον ἦθοσ, συμμίσγων ὀργὴν οἷοσ ἕκαστοσ ἔφυ.
l0=0002 l1=001 l2=Eleg l8=1 l9=1072	νῦν μὲν τῶιδ’ ἐφέπου, τοτὲ δ’ ἀλλοῖοσ πέλευ ὀργήν.
l0=0002 l1=001 l2=Eleg l8=1 l9=1073	κρεῖσσόν τοι σοφίη καὶ μεγάλησ ἀρετῆσ.
l0=0002 l1=001 l2=Eleg l8=1 l9=1074	Πρήγματοσ ἀπρήκτου χαλεπώτατόν ἐστι τελευτήν γνῶναι, ὅπωσ μέλλει τοῦτο θεὸσ τελέσαι· ὄρφνη γὰρ τέταται· πρὸ δὲ τοῦ μέλλοντοσ ἔσεσθαι οὐ ξυνετὰ θνητοῖσ πείρατ’ ἀμηχανίησ.
l0=0002 l1=001 l2=Eleg l8=1 l9=1078	Οὐδένα τῶν ἐχθρῶν μωμήσομαι ἐσθλὸν ἐόντα, οὐδὲ μὲν αἰνήσω δειλὸν ἐόντα φίλον.
l0=0002 l1=001 l2=Eleg l8=1 l9=1080	‘Κύρνε, κύει πόλισ ἥδε, δέδοικα δὲ μὴ τέκηι ἄνδρα ὑβριστήν, χαλεπῆσ ἡγεμόνα στάσιοσ· ἀστοὶ μὲν γὰρ ἔθ’ οἵδε σαόφρονεσ, ἡγεμόνεσ δέ τετράφαται πολλὴν εἰσ κακότητα πεσεῖν.’
l0=0002 l1=001 l2=Eleg l8=1 l9=1082b	’μή μ’ ἔπεσιν μὲν στέργε, νόον δ’ ἔχε καὶ φρένασ ἄλλασ, εἴ με φιλεῖσ καί σοι πιστὸσ ἔνεστι νόοσ, ἀλλὰ φίλει καθαρὸν θέμενοσ νόον, ἤ μ’ ἀποειπών ἔχθαιρ’ ἐμφανέωσ νεῖκοσ ἀειράμενοσ.’
l0=0002 l1=001 l2=Eleg l8=1 l9=1082f	οὕτω χρὴ τόν γ’ ἐσθλὸν ἐπιστρέψαντα νόημα ἔμπεδον αἰὲν ἔχειν ἐσ τέλοσ ἀνδρὶ φίλωι.
l0=0002 l1=001 l2=Eleg l8=1 l9=1084	Δημῶναξ, σοὶ πολλὰ φέρειν βαρύ· οὐ γὰρ ἐπίστηι τοῦθ’ ἕρδειν, ὅ τι σοὶ μὴ καταθύμιον ἦι.
l0=0002 l1=001 l2=Eleg l8=1 l9=1086	Κάστορ καὶ Πολύδευκεσ, οἳ ἐν Λακεδαίμονι δίηι ναίετ’ ἐπ’ Εὐρώτα καλλιρόωι ποταμῶι, εἴ ποτε βουλεύσαιμι φίλωι κακόν, αὐτὸσ ἔχοιμι· εἰ δέ τι κεῖνοσ ἐμοί, δὶσ τόσον αὐτὸσ ἔχοι.
l0=0002 l1=001 l2=Eleg l8=1 l9=1090	Ἀργαλέωσ μοι θυμὸσ ἔχει περὶ σῆσ φιλότητοσ· οὔτε γὰρ ἐχθαίρειν οὔτε φιλεῖν δύναμαι, γινώσκων χαλεπὸν μέν, ὅταν φίλοσ ἀνδρὶ γένηται, ἐχθαίρειν, χαλεπὸν δ’ οὐκ ἐθέλοντα φιλεῖν.
l0=0002 l1=001 l2=Eleg l8=1 l9=1094	Σκέπτεο δὴ νῦν ἄλλον· ἐμοί γε μὲν οὔ τισ ἀνάγκη τοῦθ’ ἕρδειν· τῶν μοι πρόσθε χάριν τίθεσο.
l0=0002 l1=001 l2=Eleg l8=1 l9=1096	Ἤδη καὶ πτερύγεσσιν ἐπαίρομαι, ὥστε πετεινόν ἐκ λίμνησ μεγάλησ, ἄνδρα κακὸν προφυγών, βρόχον ἀπορρήξασ· σὺ δ’ ἐμῆσ φιλότητοσ ἁμαρτών ὕστερον ἡμετέρην γνώσηι ἐπιφροσύνην.
l0=0002 l1=001 l2=Eleg l8=1 l9=1100	Ὅστισ σοι βούλευσεν ἐμεῦ πέρι, καί σ’ ἐκέλευσεν οἴχεσθαι προλιπόνθ’ ἡμετέρην φιλίην— ὕβρισ καὶ Μάγνητασ ἀπώλεσε καὶ Κολοφῶνα καὶ Σμύρνην.
l0=0002 l1=001 l2=Eleg l8=1 l9=1104	πάντωσ, Κύρνε, καὶ ὔμμ’ ἀπολεῖ.
l0=0002 l1=001 l2=Eleg l8=1 l9=1104	Δόξα μὲν ἀνθρώποισι κακὸν μέγα, πεῖρα δ’ ἄριστον.
l0=0002 l1=001 l2=Eleg l8=1 l9=1104a	πολλοὶ ἀπείρητοι δόξαν ἔχουσ’ ἀγαθοί.
l0=0002 l1=001 l2=Eleg l8=1 l9=1104b	εἰσ βάσανον δ’ ἐλθὼν παρατριβόμενόσ τε μολύβδωι χρυσὸσ ἄπεφθοσ ἐὼν καλὸσ ἅπασιν ἔσηι.
l0=0002 l1=001 l2=Eleg l8=1 l9=1106	Οἴ μοι ἐγὼ δειλόσ· καὶ δὴ κατάχαρμα μὲν ἐχθροῖσ, τοῖσ δὲ φίλοισι πόνοσ δειλὰ παθὼν γενόμην.
l0=0002 l1=001 l2=Eleg l8=1 l9=1108	Κύρν’, οἱ πρόσθ’ ἀγαθοὶ νῦν αὖ κακοί, οἱ δὲ κακοὶ πρίν νῦν ἀγαθοί.
l0=0002 l1=001 l2=Eleg l8=1 l9=1110	τίσ κεν ταῦτ’ ἀνέχοιτ’ ἐσορῶν, τοὺσ ἀγαθοὺσ μὲν ἀτιμοτέρουσ, κακίουσ δὲ λαχόντασ τιμῆσ;
l0=0002 l1=001 l2=Eleg l8=1 l9=1112	μνηστεύει δ’ ἐκ κακοῦ ἐσθλὸσ ἀνήρ.
l0=0002 l1=001 l2=Eleg l8=1 l9=1112	ἀλλήλουσ δ’ ἀπατῶντεσ ἐπ’ ἀλλήλοισι γελῶσιν, οὔτ’ ἀγαθῶν μνήμην εἰδότεσ οὔτε κακῶν.
l0=0002 l1=001 l2=Eleg l8=1 l9=1114	Πολλὰ δ’ ἀμηχανίηισι κυλίνδομαι ἀχνύμενοσ κῆρ· ἀρχὴν γὰρ πενίησ οὐχ ὑπερεδράμομεν.
l0=0002 l1=001 l2=Eleg l8=1 l9=1114b	Χρήματ’ ἔχων πενίην μ’ ὠνείδισασ· ἀλλὰ τὰ μέν μοι ἔστι, τὰ δ’ ἐργάσομαι θεοῖσιν ἐπευξάμενοσ: — ’Πλοῦτε, θεῶν κάλλιστε καὶ ἱμεροέστατε πάντων, σὺν σοὶ καὶ κακὸσ ὢν γίνεται ἐσθλὸσ ἀνήρ.
l0=0002 l1=001 l2=Eleg l8=1 l9=1118	ἥβησ μέτρον ἔχοιμι, φιλοῖ δέ με Φοῖβοσ Ἀπόλλων Λητοί̈δησ καὶ Ζεύσ, ἀθανάτων βασιλεύσ, ὄφρα δίκηι ζώοιμι κακῶν ἔκτοσθεν ἁπάντων ἥβηι καὶ πλούτωι θυμὸν ἰαινόμενοσ.’
l0=0002 l1=001 l2=Eleg l8=1 l9=1122	Μή με κακῶν μίμνησκε· πέπονθά τοι οἷά τ’ Ὀδυσσεύσ, ὅστ’ Ἀίδεω μέγα δῶμ’ ἤλυθεν ἐξαναδύσ, ὃσ δὴ καὶ μνηστῆρασ ἀνείλατο νηλέι θυμῶι, Πηνελόπησ εὔφρων κουριδίησ ἀλόχου, ἥ μιν δήθ’ ὑπέμεινε φίλωι παρὰ παιδὶ μένουσα, ὄφρα τε γῆσ ἐπέβη δείλ’ ἁλίουσ τε μυχούσ.
l0=0002 l1=001 l2=Eleg l8=1 l9=1128	Ἐμπίομαι, πενίησ θυμοφθόρου οὐ μελεδαίνων οὐδ’ ἀνδρῶν ἐχθρῶν, οἵ με λέγουσι κακῶσ.
l0=0002 l1=001 l2=Eleg l8=1 l9=1130	ἀλλ’ ἥβην ἐρατὴν ὀλοφύρομαι, ἥ μ’ ἐπιλείπει, κλαίω δ’ ἀργαλέον γῆρασ ἐπερχόμενον.
l0=0002 l1=001 l2=Eleg l8=1 l9=1132	Κύρνε, παροῦσι φίλοισι κακοῦ καταπαύσομεν ἀρχήν, ζητῶμεν δ’ ἕλκει φάρμακα φυομένωι.
l0=0002 l1=001 l2=Eleg l8=1 l9=1134	Ἐλπὶσ ἐν ἀνθρώποισι μόνη θεὸσ ἐσθλὴ ἔνεστιν, ἄλλοι δ’ Οὔλυμπόν〈δ’〉 ἐκπρολιπόντεσ ἔβαν· ὤιχετο μὲν Πίστισ, μεγάλη θεόσ, ὤιχετο δ’ ἀνδρῶν Σωφροσύνη, Χάριτέσ τ’, ὦ φίλε, γῆν ἔλιπον· ὅρκοι δ’ οὐκέτι πιστοὶ ἐν ἀνθρώποισι δίκαιοι, οὐδὲ θεοὺσ οὐδεὶσ ἅζεται ἀθανάτουσ.
l0=0002 l1=001 l2=Eleg l8=1 l9=1140	εὐσεβέων δ’ ἀνδρῶν γένοσ ἔφθιτο, οὐδὲ θέμιστασ οὐκέτι γινώσκουσ’ οὐδὲ μὲν εὐσεβίασ.
l0=0002 l1=001 l2=Eleg l8=1 l9=1142	ἀλλ’ ὄφρα τισ ζώει καὶ ὁρᾶι φῶσ ἠελίοιο, εὐσεβέων περὶ θεοὺσ Ἐλπίδα προσμενέτω· εὐχέσθω δὲ θεοῖσι, καὶ ἀγλαὰ μηρία καίων Ἐλπίδι τε πρώτηι καὶ πυμάτηι θυέτω.
l0=0002 l1=001 l2=Eleg l8=1 l9=1146	φραζέσθω δ’ ἀδίκων ἀνδρῶν σκολιὸν λόγον αἰεί, οἳ θεῶν ἀθανάτων οὐδὲν ὀπιζόμενοι αἰὲν ἐπ’ ἀλλοτρίοισ κτεάνοισ’ ἐπέχουσι νόημα, αἰσχρὰ κακοῖσ’ ἔργοισ σύμβολα θηκάμενοι.
l0=0002 l1=001 l2=Eleg l8=1 l9=1150	Μήποτε τὸν παρεόντα μεθεὶσ φίλον ἄλλον ἐρεύνα δειλῶν ἀνθρώπων ῥήμασι πειθόμενοσ.
l0=0002 l1=001 l2=Eleg l8=1 l9=1152	Εἴη μοι πλουτοῦντι κακῶν ἀπάτερθε μεριμνέων ζώειν ἀβλαβέωσ μηδὲν ἔχοντι κακόν.
l0=0002 l1=001 l2=Eleg l8=1 l9=1154	Οὐκ ἔραμαι πλουτεῖν οὐδ’ εὔχομαι, ἀλλά μοι εἴη ζῆν ἀπὸ τῶν ὀλίγων μηδὲν ἔχοντι κακόν.
l0=0002 l1=001 l2=Eleg l8=1 l9=1156	Πλοῦτοσ καὶ σοφίη θνητοῖσ’ ἀμαχώτατον αἰεί· οὔτε γὰρ ἂν πλούτου θυμὸν ὑπερκορέσαισ· ὣσ δ’ αὔτωσ σοφίην ὁ σοφώτατοσ οὐκ ἀποφεύγει, ἀλλ’ ἔραται, θυμὸν δ’ οὐ δύναται τελέσαι.
l0=0002 l1=001 l2=Eleg l8=1 l9=1160	Ὦ νέοι, οἳ νῦν ἄνδρεσ, ’ἐμοί γε μὲν οὔ τισ ἀνάγκη ταῦθ’ ἕρδειν· τῶν μοι πρόσθε χάριν τίθεσο’.
l0=0002 l1=001 l2=Eleg l8=1 l9=1160b	Οὐδένα θησαυρὸν παισὶν καταθήσει ἄμεινον· αἰτοῦσιν δ’ ἀγαθοῖσ’ ἀνδράσι, Κύρνε, δίδου.
l0=0002 l1=001 l2=Eleg l8=1 l9=1162	’οὐδεὶσ γὰρ πάντ’ ἐστὶ πανόλβιοσ· ἀλλ’ ὁ μὲν ἐσθλόσ τολμᾶι ἔχων τὸ κακὸν κοὐκ ἐπίδηλον ὁμῶσ, δειλὸσ δ’ οὔτ’ ἀγαθοῖσιν ἐπίσταται οὔτε κακοῖσιν θυμὸν ὁμῶσ μίσγειν.
l0=0002 l1=001 l2=Eleg l8=1 l9=1162d	ἀθανάτων τε δόσεισ παντοῖαι θνητοῖσιν ἐπέρχοντ’· ἀλλ’ ἐπιτολμᾶν χρὴ δῶρ’ ἀθανάτων, οἷα διδοῦσιν, ἔχειν.’
l0=0002 l1=001 l2=Eleg l8=1 l9=1162f	Ὀφθαλμοὶ καὶ γλῶσσα καὶ οὔατα καὶ νόοσ ἀνδρῶν ἐν μέσσωι στηθέων ἐν συνετοῖσ φύεται.
l0=0002 l1=001 l2=Eleg l8=1 l9=1164	‘Τοιοῦτόσ τοι ἀνὴρ ἔστω φίλοσ, ὃσ τὸν ἑταῖρον γινώσκων ὀργὴν καὶ βαρὺν ὄντα φέρει ἀντὶ κασιγνήτου.
l0=0002 l1=001 l2=Eleg l8=1 l9=1164c	σὺ δέ μοι, φίλε, ταῦτ’ ἐνὶ θυμῶι φράζεο καί ποτέ μου μνήσεαι ἐξοπίσω.’
l0=0002 l1=001 l2=Eleg l8=1 l9=1164d	’οὔτιν’ ὁμοῖον ἐμοὶ δύναμαι διζήμενοσ εὑρεῖν πιστὸν ἑταῖρον, ὅτωι μή τισ ἔνεστι δόλοσ· ἐσ βάσανόν τ’ ἐλθὼν παρατριβόμενόσ τε μολύβδωι χρυσόσ—ὑπερτερίησ ἄμμιν ἔνεστι λόγοσ.’
l0=0002 l1=001 l2=Eleg l8=1 l9=1164h	Τοῖσ’ ἀγαθοῖσ σύμμισγε, κακοῖσι δὲ μήποθ’ ὁμάρτει, εὖτ’ ἂν ὁδοῦ τελέηισ τέρματ’ ἐπ’ ἐμπορίην.
l0=0002 l1=001 l2=Eleg l8=1 l9=1166	Τῶν ἀγαθῶν ἐσθλὴ μὲν ἀπόκρισισ, ἐσθλὰ δὲ ἔργα· τῶν δὲ κακῶν ἄνεμοι δειλὰ φέρουσιν ἔπη.
l0=0002 l1=001 l2=Eleg l8=1 l9=1168	Ἐκ καχεταιρίησ κακὰ γίνεται· εὖ δὲ καὶ αὐτόσ γνώσηι, ἐπεὶ μεγάλουσ ἤλιτεσ ἀθανάτουσ.
l0=0002 l1=001 l2=Eleg l8=1 l9=1170	Γνώμην, Κύρνε, θεοὶ θνητοῖσι διδοῦσιν ἀρίστην· ἄνθρωποσ γνώμηι πείρατα παντὸσ ἔχει.
l0=0002 l1=001 l2=Eleg l8=1 l9=1172	ὢ μάκαρ, ὅστισ δή μιν ἔχει φρεσίν· ἦ πολὺ κρείσσων ὕβριοσ οὐλομένησ λευγαλέου τε κόρου· ἔστι κακὸν δὲ βροτοῖσι κόροσ, τῶν οὔ τι κάκιον· πᾶσα γὰρ ἐκ τούτων, Κύρνε, πέλει κακότησ.
l0=0002 l1=001 l2=Eleg l8=1 l9=1176	Εἴ κ’ εἴησ ἔργων αἰσχρῶν ἀπαθὴσ καὶ ἀεργόσ, Κύρνε, μεγίστην κεν πεῖραν ἔχοισ ἀρετῆσ.
l0=0002 l1=001 l2=Eleg l8=1 l9=1178	’τολμᾶν χρὴ χαλεποῖσιν ἐν ἄλγεσιν ἦτορ ἔχοντα, πρὸσ δὲ θεῶν αἰτεῖν ἔκλυσιν ἀθανάτων.’
l0=0002 l1=001 l2=Eleg l8=1 l9=1178b	Κύρνε, θεοὺσ αἰδοῦ καὶ δείδιθι· τοῦτο γὰρ ἄνδρα εἴργει μήθ’ ἕρδειν μήτε λέγειν ἀσεβῆ.
l0=0002 l1=001 l2=Eleg l8=1 l9=1180	δημοφάγον δὲ τύραννον ὅπωσ ἐθέλεισ κατακλῖναι οὐ νέμεσισ πρὸσ θεῶν γίνεται οὐδεμία.
l0=0002 l1=001 l2=Eleg l8=1 l9=1182	Οὐδένα, Κύρν’, αὐγαὶ φαεσιμβρότου ἠελίοιο ἄνδρ’ ἐφορῶσ’, ὧι μὴ μῶμοσ ἐπικρέμαται.
l0=0002 l1=001 l2=Eleg l8=1 l9=1184	’ἀστῶν δ’ οὐ δύναμαι γνῶναι νόον ὅντιν’ ἔχουσιν· οὔτε γὰρ εὖ ἕρδων ἁνδάνω οὔτε κακῶσ.’
l0=0002 l1=001 l2=Eleg l8=1 l9=1184b	Νοῦσ ἀγαθὸν καὶ γλῶσσα· τὰ δ’ ἐν παύροισι πέφυκεν ἀνδράσιν, οἳ τούτων ἀμφοτέρων ταμίαι.
l0=0002 l1=001 l2=Eleg l8=1 l9=1186	Οὔτισ ἄποινα διδοὺσ θάνατον φύγοι οὐδὲ βαρεῖαν δυστυχίην, εἰ μὴ μοῖρ’ ἐπὶ τέρμα βάλοι.
l0=0002 l1=001 l2=Eleg l8=1 l9=1188	οὐδ’ ἂν δυσφροσύνασ, ὅτε δὴ θεὸσ ἄλγεα πέμπηι, θνητὸσ ἀνὴρ δώροισ βουλόμενοσ προφύγηι.
l0=0002 l1=001 l2=Eleg l8=1 l9=1190	Οὐκ ἔραμαι κλισμῶι βασιληίωι ἐγκατακεῖσθαι τεθνεώσ, ἀλλά τί μοι ζῶντι γένοιτ’ ἀγαθόν.
l0=0002 l1=001 l2=Eleg l8=1 l9=1192	ἀσπάλαθοι δὲ τάπησιν ὁμοῖον στρῶμα θανόντι· † τοξύλον· ἠ σκληρον γινεται.
l0=0002 l1=001 l2=Eleg l8=1 l9=1194	η μαλακόν † Μήτι θεοὺσ ἐπίορκοσ ἐπόμνυθι· οὐ γὰρ ἀνεκτόν ἀθανάτουσ κρύψαι χρεῖοσ ὀφειλόμενον.
l0=0002 l1=001 l2=Eleg l8=1 l9=1196	Ὄρνιθοσ φωνήν, Πολυπαί̈δη, ὀξὺ βοώσησ ἤκουσ’, ἥτε βροτοῖσ’ ἄγγελοσ ἦλθ’ ἀρότου ὡραίου· καί μοι κραδίην ἐπάταξε μέλαιναν, ὅττι μοι εὐανθεῖσ ἄλλοι ἔχουσιν ἀγρούσ, οὐδέ μοι ἡμίονοι κυφὸν ἕλκουσιν ἄροτρον τῆσ ἄλλησ † μνηστῆσ † εἵνεκα ναυτιλίησ.
l0=0002 l1=001 l2=Eleg l8=1 l9=1202	Οὐκ εἶμ’, οὐδ’ ὑπ’ ἐμοῦ κεκλήσεται οὐδ’ ἐπὶ τύμβωι οἰμωχθεὶσ ὑπὸ γῆν εἶσι τύραννοσ ἀνήρ.
l0=0002 l1=001 l2=Eleg l8=1 l9=1204	οὐδ’ ἂν ἐκεῖνοσ ἐμοῦ τεθνηότοσ οὔτ’ ἀνιῶιτο οὔτε κατὰ βλεφάρων θερμὰ βάλοι δάκρυα.
l0=0002 l1=001 l2=Eleg l8=1 l9=1206	Οὔτε σε κωμάζειν ἀπερύκομεν οὔτε καλοῦμεν· ἀργαλέοσ γὰρ ἐὼν καὶ φίλοσ εὖτ’ ἂν ἀπῆισ.
l0=0002 l1=001 l2=Eleg l8=1 l9=1208	Αἴθων μὲν γένοσ εἰμί, πόλιν δ’ εὐτείχεα Θήβην οἰκῶ πατρώιασ γῆσ ἀπερυκόμενοσ.
l0=0002 l1=001 l2=Eleg l8=1 l9=1211	μή μ’ ἀφελῶσ παίζουσα φίλουσ δένναζε τοκῆασ, Ἄργυρι· σοὶ μὲν γὰρ δούλιον ἦμαρ ἔπι, ἡμῖν δ’ ἄλλα μέν ἐστι, γύναι, κακὰ πόλλ’, ἐπεὶ ἐκ γῆσ φεύγομεν, ἀργαλέη δ’ οὐκ ἔπι δουλοσύνη, οὔθ’ ἡμᾶσ περνᾶσι· πόλισ γε μέν ἐστι καὶ ἡμῖν καλή, Ληθαίωι κεκλιμένη πεδίωι.
l0=0002 l1=001 l2=Eleg l8=1 l9=1217	Μήποτε πὰρ κλαίοντα καθεζόμενοι γελάσωμεν τοῖσ’ αὐτῶν ἀγαθοῖσ, Κύρν’, ἐπιτερπόμενοι.
l0=0002 l1=001 l2=Eleg l8=1 l9=1218	Ἐχθρὸν μὲν χαλεπὸν καὶ δυσμενεῖ ἐξαπατῆσαι, Κύρνε· φίλον δὲ φίλωι ῥάιδιον ἐξαπατᾶν.
l0=0002 l1=001 l2=Eleg l8=2 l9=t	ΕΛΕΓΕΙΩΝ Β Σχέτλι’ Ἔρωσ, μανίαι σε τιθηνήσαντο λαβοῦσαι· ἐκ σέθεν ὤλετο μὲν Ἰλίου ἀκρόπολισ, ὤλετο δ’ Αἰγείδησ Θησεὺσ μέγασ, ὤλετο δ’ Αἴασ ἐσθλὸσ Ὀιλιάδησ σῆισιν ἀτασθαλίαισ.
l0=0002 l1=001 l2=Eleg l8=2 l9=1234	Ὦ παῖ, ἄκουσον ἐμεῦ δαμάσασ φρένασ· οὔ τοι ἀπειθῆ μῦθον ἐρῶ τῆι σῆι καρδίηι οὐδ’ ἄχαριν.
l0=0002 l1=001 l2=Eleg l8=2 l9=1235	ἀλλὰ τλῆθι νόωι συνιδεῖν ἔποσ· ’οὔ τοι ἀνάγκη τοῦθ’ ἕρδειν, ὅ τι σοὶ μὴ καταθύμιον ἦι.’
l0=0002 l1=001 l2=Eleg l8=2 l9=1237	’Μήποτε τὸν παρεόντα μεθεὶσ φίλον ἄλλον ἐρεύνα, δειλῶν ἀνθρώπων ῥήμασι πειθόμενοσ·’ πολλάκι τοι παρ’ ἐμοὶ κατὰ σοῦ λέξουσι μάταια καὶ παρὰ σοὶ κατ’ ἐμοῦ· τῶν δὲ σὺ μὴ ξύνιε.
l0=0002 l1=001 l2=Eleg l8=2 l9=1240	Χαιρήσεισ τῆι πρόσθε παροιχομένηι φιλότητι, τῆσ δὲ παρερχομένησ οὐκέτ’ ἔσηι ταμίησ.
l0=0002 l1=001 l2=Eleg l8=2 l9=1242	’Δὴν δὴ καὶ φίλοι ὦμεν’.
l0=0002 l1=001 l2=Eleg l8=2 l9=1243	ἔπειτ’ ἄλλοισιν ὁμίλει, ἦθοσ ἔχων δόλιον, πίστεοσ ἀντίτυπον.
l0=0002 l1=001 l2=Eleg l8=2 l9=1244	Οὔποθ’ ὕδωρ καὶ πῦρ συμμείξεται· οὐδέ ποθ’ ἡμεῖσ πιστοὶ ἐπ’ ἀλλήλοισ καὶ φίλοι ἐσσόμεθα.
l0=0002 l1=001 l2=Eleg l8=2 l9=1246	Φρόντισον ἔχθοσ ἐμὸν καὶ ὑπέρβασιν, ἴσθι δὲ θυμῶι, ὥσ σ’ ἐφ’ ἁμαρτωλῆι τείσομαι ὡσ δύναμαι.
l0=0002 l1=001 l2=Eleg l8=2 l9=1248	Παῖ, σὺ μὲν αὔτωσ ἵπποσ, ἐπεὶ κριθῶν ἐκορέσθησ, αὖθισ ἐπὶ σταθμοὺσ ἤλυθεσ ἡμετέρουσ ἡνίοχόν τε ποθῶν ἀγαθὸν λειμῶνά τε καλόν κρήνην τε ψυχρὴν ἄλσεά τε σκιερά.
l0=0002 l1=001 l2=Eleg l8=2 l9=1252	’Ὄλβιοσ, ὧι παῖδέσ τε φίλοι καὶ μώνυχεσ ἵπποι θηρευταί τε κύνεσ καὶ’ ξένοι ἀλλοδαποί.
l0=0002 l1=001 l2=Eleg l8=2 l9=1254	ὅστισ μὴ παῖδάσ τε φιλεῖ καὶ μώνυχασ ἵππουσ καὶ κύνασ, οὔποτέ οἱ θυμὸσ ἐν εὐφροσύνηι.
l0=0002 l1=001 l2=Eleg l8=2 l9=1256	Ὦ παῖ, κινδύνοισι πολυπλάγκτοισιν ὁμοῖοσ ὀργὴν, ἄλλοτε τοῖσ’, ἄλλοτε τοῖσι φιλεῖν.
l0=0002 l1=001 l2=Eleg l8=2 l9=1258	Ὦ παῖ, τὴν μορφὴν μὲν ἔφυσ καλόσ, ἀλλ’ ἐπίκειται καρτερὸσ ἀγνώμων σῆι κεφαλῆι στέφανοσ· ἰκτίνου γὰρ ἔχεισ ἀγχιστρόφου ἐν φρεσὶν ἦθοσ ἄλλων ἀνθρώπων ῥήμασι πειθόμενοσ.
l0=0002 l1=001 l2=Eleg l8=2 l9=1262	Ὦ παῖ, ὃσ εὖ ἕρδοντι κακὴν ἀπέδωκασ ἀμοιβήν, οὐδέ τισ ἀντ’ ἀγαθῶν ἐστὶ χάρισ παρὰ σοί· οὐδέν πώ μ’ ὤνησασ· ἐγὼ δέ σε πολλάκισ ἤδη εὖ ἕρδων αἰδοῦσ οὐδεμιῆσ ἔτυχον.
l0=0002 l1=001 l2=Eleg l8=2 l9=1266	Παῖσ τε καὶ ἵπποσ ὁμοῖον ἔχει νόον· οὔτε γὰρ ἵπποσ ἡνίοχον κλαίει κείμενον ἐν κονίηι, ἀλλὰ τὸν ὕστερον ἄνδρα φέρει κριθαῖσι κορεσθείσ· ὣσ δ’ αὔτωσ καὶ παῖσ τὸν παρεόντα φιλεῖ.
l0=0002 l1=001 l2=Eleg l8=2 l9=1270	Ὦ παῖ, μαργοσύνησ ἄπο μευ νόον ὤλεσασ ἐσθλόν, αἰσχύνη δὲ φίλοισ’ ἡμετέροισ’ ἐγένου· ἄμμε δ’ ἀνέψυξασ μικρὸν χρόνον· ἐκ δὲ θυελλῶν ἦκά γ’ ἐνωρμίσθην νυκτὸσ ἐπειγόμενοσ.
l0=0002 l1=001 l2=Eleg l8=2 l9=1274	Ὡραῖοσ καὶ Ἔρωσ ἐπιτέλλεται, ἡνίκα περ γῆ ἄνθεσιν εἰαρινοῖσ θάλλει ἀεξομένη.
l0=0002 l1=001 l2=Eleg l8=2 l9=1276	τῆμοσ Ἔρωσ προλιπὼν Κύπρον, περικαλλέα νῆσον, εἶσιν ἐπ’ ἀνθρώπουσ σπέρμα φέρων κατὰ γῆσ.
l0=0002 l1=001 l2=Eleg l8=2 l9=1278	Ὅστισ σοι βούλευσεν ἐμεῦ πέρι, καί σ’ ἐκέλευσεν οἴχεσθαι προλιπόνθ’ ἡμετέρην φιλίην— νεβρὸν ὑπὲξ ἐλάφοιο λέων ὣσ ἀλκὶ πεποιθώσ ποσσὶ καταιμάρψασ αἵματοσ οὐκ ἔπιον.
l0=0002 l1=001 l2=Eleg l8=2 l9=1278d	Οὐκ ἐθέλω σε κακῶσ ἕρδειν, οὐδ’ εἴ μοι ἄμεινον πρὸσ θεῶν ἀθανάτων ἔσσεται, ὦ καλὲ παῖ.
l0=0002 l1=001 l2=Eleg l8=2 l9=1280	οὐ γὰρ ἁμαρτωλαῖσιν ἐπὶ σμικραῖσι κάθημαι· τῶν δὲ καλῶν παίδων † ουτοσετουτ’ αδικων † Ὦ παῖ, μή μ’ ἀδίκει—ἔτι σοι καταθύμιοσ εἶναι βούλομαι—εὐφροσύνηι τοῦτο συνεὶσ ἀγαθῆι· 〈οὐ γάρ τοί με δόλωι〉 παρελεύσεαι οὐδ’ ἀπατήσεισ· νικήσασ γὰρ ἔχεισ τὸ πλέον ἐξοπίσω.
l0=0002 l1=001 l2=Eleg l8=2 l9=1286	ἀλλά σ’ ἐγὼ τρώσω φεύγοντά με, ὥσ ποτέ φασιν Ἰασίου κούρην, παρθένον Ἰασίην, ὡραίην περ ἐοῦσαν ἀναινομένην γάμον ἀνδρῶν φεύγειν ζωσαμένην.
l0=0002 l1=001 l2=Eleg l8=2 l9=1290	ἔργ’ ἀτέλεστα τέλει πατρὸσ νοσφισθεῖσα δόμων ξανθὴ Ἀταλάντη· ὤιχετο δ’ ὑψηλὰσ εἰσ κορυφὰσ ὀρέων φεύγουσ’ ἱμερόεντα γάμον, χρυσῆσ Ἀφροδίτησ δῶρα· τέλοσ δ’ ἔγνω καὶ μάλ’ ἀναινομένη.
l0=0002 l1=001 l2=Eleg l8=2 l9=1294	Ὦ παῖ, μή με κακοῖσιν ἐν ἄλγεσι θυμὸν ὀρίναισ, μηδέ με σὴ φιλότησ δώματα Περσεφόνησ οἴχηται προφέρουσα· θεῶν δ’ ἐποπίζεο μῆνιν βάξιν τ’ ἀνθρώπων, ἤπια νωσάμενοσ.
l0=0002 l1=001 l2=Eleg l8=2 l9=1298	Ὦ παῖ, μέχρι τίνοσ με προφεύξεαι;
l0=0002 l1=001 l2=Eleg l8=2 l9=1299	ὥσ σε διώκων δίζημ’· ἀλλά τί μοι τέρμα γένοιτο κιχεῖν.
l0=0002 l1=001 l2=Eleg l8=2 l9=1300	σὴ σοὶ γῆ.
l0=0002 l1=001 l2=Eleg l8=2 l9=1301	σὺ δὲ μάργον ἔχων καὶ ἀγήνορα θυμόν φεύγεισ, ἰκτίνου σχέτλιον ἦθοσ ἔχων.
l0=0002 l1=001 l2=Eleg l8=2 l9=1302	ἀλλ’ ἐπίμεινον, ἐμοὶ δὲ δίδου χάριν· οὐκέτι δηρόν ἕξεισ Κυπρογενοῦσ δῶρον ἰοστεφάνου.
l0=0002 l1=001 l2=Eleg l8=2 l9=1304	Θυμῶι γνούσ, ὅτι παιδείασ πολυηράτου ἄνθοσ ὠκύτερον σταδίου, τοῦτο συνεὶσ χάλασον δεσμοῦ, μή ποτε καὶ σὺ βιήσεαι, ὄβριμε παίδων, Κυπρογενοῦσ δ’ ἔργων ἀντιάσεισ χαλεπῶν, ὥσπερ ἐγὼ νῦν οἶδ’ ἐπὶ σοί.
l0=0002 l1=001 l2=Eleg l8=2 l9=1309	σὺ δὲ ταῦτα φύλαξαι, μηδέ σε νικήσηι † παιδαϊδη † κακότησ.
l0=0002 l1=001 l2=Eleg l8=2 l9=1310	Οὐκ ἔλαθεσ κλέψασ, ὦ παῖ· καὶ γάρ σε διῶμμαι· τούτοισ’, οἷσπερ νῦν ἄρθμιοσ ἠδὲ φίλοσ ἔπλευ—ἐμὴν δὲ μεθῆκασ ἀτίμητον φιλότητα— οὐ μὲν δὴ τούτοισ γ’ ἦσθα φίλοσ πρότερον.
l0=0002 l1=001 l2=Eleg l8=2 l9=1314	ἀλλ’ ἐγὼ ἐκ πάντων σ’ ἐδόκουν σήσεσθαι ἑταῖρον πιστόν· καὶ δὴ νῦν ἄλλον ἔχοισθα φίλον.
l0=0002 l1=001 l2=Eleg l8=2 l9=1316	ἀλλ’ ὁ μὲν εὖ ἕρδων κεῖμαι· σὲ δὲ μήτισ ἁπάντων ἀνθρώπων ἐσορῶν † παιδαφιλειν † ἐθέλοι.
l0=0002 l1=001 l2=Eleg l8=2 l9=1318	Ὤιμοι ἐγὼ δειλόσ· καὶ δὴ κατάχαρμα μὲν ἐχθροῖσ, τοῖσι φίλοισ δὲ πόνοσ δεινὰ παθὼν γενόμην.
l0=0002 l1=001 l2=Eleg l8=2 l9=1318b	Ὦ παῖ, ἐπεί τοι δῶκε θεὰ χάριν ἱμερόεσσαν Κύπρισ, σὸν δ’ εἶδοσ πᾶσι νέοισι μέλει, τῶνδ’ ἐπάκουσον ἐπῶν καὶ ἐμὴν χάριν ἔνθεο θυμῶι, γνοὺσ ἔροσ ὡσ χαλεπὸν γίνεται ἀνδρὶ φέρειν.
l0=0002 l1=001 l2=Eleg l8=2 l9=1322	Κυπρογένη, παῦσόν με πόνων, σκέδασον δὲ μερίμνασ θυμοβόρουσ, στρέψον δ’ αὖθισ ἐσ εὐφροσύνασ· μερμήρασ δ’ ἀπόπαυε κακάσ, δὸσ δ’ εὔφρονι θυμῶι μέτρ’ ἥβησ τελέσαντ’ ἔργματα σωφροσύνησ.
l0=0002 l1=001 l2=Eleg l8=2 l9=1326	Ὦ παῖ, ἕωσ ἂν ἔχηισ λείαν γένυν, οὔποτε σαίνων παύσομαι, οὐδ’ εἴ μοι μόρσιμόν ἐστι θανεῖν.
l0=0002 l1=001 l2=Eleg l8=2 l9=1328	Σοί τε διδόντ’ ἔτι καλόν, ἐμοί τ’ οὐκ αἰσχρὸν ἐρῶντι αἰτεῖν· ἀλλὰ γονέων λίσσομαι ἡμετέρων· αἰδέο μ’, ὦ παῖ 〈δῖε〉, διδοὺσ χάριν, εἴ ποτε καὶ σύ ἕξεισ Κυπρογενοῦσ δῶρον ἰοστεφάνου, χρηί̈ζων καὶ ἐπ’ ἄλλον ἐλεύσεαι· ἀλλὰ σὲ δαίμων δοίη τῶν αὐτῶν ἀντιτυχεῖν ἐπέων.
l0=0002 l1=001 l2=Eleg l8=2 l9=1334	Ὄλβιοσ ὅστισ ἐρῶν γυμνάζεται οἴκαδε ἐλθών εὕδειν σὺν καλῶι παιδὶ πανημέριοσ.
l0=0002 l1=001 l2=Eleg l8=2 l9=1336	Οὐκέτ’ ἐρῶ παιδόσ, χαλεπὰσ δ’ ἀπελάκτισ’ ἀνίασ μόχθουσ τ’ ἀργαλέουσ ἄσμενοσ ἐξέφυγον, ἐκλέλυμαι δὲ πόθου πρὸσ ἐυστεφάνου Κυθερείησ· σοὶ δ’, ὦ παῖ, χάρισ ἔστ’ οὐδεμία πρὸσ ἐμοῦ.
l0=0002 l1=001 l2=Eleg l8=2 l9=1340	Αἰαῖ, παιδὸσ ἐρῶ ἁπαλόχροοσ, ὅσ με φίλοισιν πᾶσι μάλ’ ἐκφαίνει κοὐκ ἐθέλοντοσ ἐμοῦ.
l0=0002 l1=001 l2=Eleg l8=2 l9=1342	τλήσομαι οὐ κρύψασ ἀεκούσι〈α〉 πολλὰ βίαια· οὐ γὰρ ἐπ’ αἰκελίωι παιδὶ δαμεὶσ ἐφάνην.
l0=0002 l1=001 l2=Eleg l8=2 l9=1344	Παιδοφιλεῖν δέ τι τερπνόν, ἐπεί ποτε καὶ Γανυμήδουσ ἤρατο καὶ Κρονίδησ, ἀθανάτων βασιλεύσ, ἁρπάξασ δ’ ἐσ Ὄλυμπον ἀνήγαγε καί μιν ἔθηκεν δαίμονα, παιδείησ ἄνθοσ ἔχοντ’ ἐρατόν.
l0=0002 l1=001 l2=Eleg l8=2 l9=1348	οὕτω μὴ θαύμαζε, Σιμωνίδη, οὕνεκα κἀγώ ἐξεδάμην καλοῦ παιδὸσ ἔρωτι δαμείσ.
l0=0002 l1=001 l2=Eleg l8=2 l9=1350	Ὦ παῖ, μὴ κώμαζε, γέροντι δὲ πείθεο ἀνδρί· οὔ τοι κωμάζειν σύμφορον ἀνδρὶ νέωι.
l0=0002 l1=001 l2=Eleg l8=2 l9=1352	Πικρὸσ καὶ γλυκύσ ἐστι καὶ ἁρπαλέοσ καὶ ἀπηνήσ, ὄφρα τέλειοσ ἔηι, Κύρνε, νέοισιν ἔρωσ.
l0=0002 l1=001 l2=Eleg l8=2 l9=1354	ἢν μὲν γὰρ τελέσηι, γλυκὺ γίνεται· ἢν δὲ διώκων μὴ τελέσηι, πάντων τοῦτ’ ἀνιηρότατον.
l0=0002 l1=001 l2=Eleg l8=2 l9=1356	Αἰεὶ παιδοφίληισιν ἐπὶ ζυγὸν αὐχένι κεῖται δύσμορον, ἀργαλέον μνῆμα φιλοξενίησ.
l0=0002 l1=001 l2=Eleg l8=2 l9=1358	χρὴ γάρ τοι περὶ παῖδα πονούμενον εἰσ φιλότητα ὥσπερ κληματίνωι χεῖρα πυρὶ προσάγειν.
l0=0002 l1=001 l2=Eleg l8=2 l9=1360	Ναῦσ πέτρηι προσέκυρσασ ἐμῆσ φιλότητοσ ἁμαρτών, ὦ παῖ, καὶ σαπροῦ πείσματοσ ἀντελάβου.
l0=0002 l1=001 l2=Eleg l8=2 l9=1362	Οὐδαμά σ’ οὐδ’ ἀπεὼν δηλήσομαι· οὐδέ με πείσει οὐδεὶσ ἀνθρώπων ὥστε με μή σε φιλεῖν.
l0=0002 l1=001 l2=Eleg l8=2 l9=1364	Ὦ παίδων κάλλιστε καὶ ἱμεροέστατε πάντων, στῆθ’ αὐτοῦ καί μου παῦρ’ ἐπάκουσον ἔπη: — ‘Παιδόσ τοι χάρισ ἐστί· γυναικὶ δὲ πιστὸσ ἑταῖροσ οὐδείσ, ἀλλ’ αἰεὶ τὸν παρεόντα φιλεῖ.
l0=0002 l1=001 l2=Eleg l8=2 l9=1368	παιδὸσ ἔρωσ καλὸσ μὲν ἔχειν, καλὸσ δ’ ἀποθέσθαι· πολλὸν δ’ εὑρέσθαι ῥήιτερον ἢ τελέσαι.
l0=0002 l1=001 l2=Eleg l8=2 l9=1370	μυρία δ’ ἐξ αὐτοῦ κρέμαται κακά, μυρία δ’ ἐσθλά· ἀλλ’ ἔν τοι ταύτηι καί τισ ἔνεστι χάρισ.
l0=0002 l1=001 l2=Eleg l8=2 l9=1372	οὐδαμά πω κατέμεινασ ἐμὴν χάριν, ἀλλ’ ὑπὸ πᾶσαν αἰεὶ σπουδαίην ἔρχεαι ἀγγελίην.’
l0=0002 l1=001 l2=Eleg l8=2 l9=1374	Ὄλβιοσ ὅστισ παιδὸσ ἐρῶν οὐκ οἶδε θάλασσαν, οὐδέ οἱ ἐν πόντωι νὺξ ἐπιοῦσα μέλει.
l0=0002 l1=001 l2=Eleg l8=2 l9=1376	Καλὸσ ἐὼν κακότητι φίλων δειλοῖσιν ὁμιλεῖσ ἀνδράσι, καὶ διὰ τοῦτ’ αἰσχρὸν ὄνειδοσ ἔχεισ, ὦ παῖ· ἐγὼ δ’ ἀέκων τῆσ σῆσ φιλότητοσ ἁμαρτών ὠνήμην ἕρδων οἷά τ’ ἐλεύθεροσ ὤν.
l0=0002 l1=001 l2=Eleg l8=2 l9=1380	Ἄνθρωποί σ’ ἐδόκουν χρυσῆσ παρὰ δῶρον ἔχοντα ἐλθεῖν Κυπρογενοῦσ.
l0=0002 l1=001 l2=Eleg l8=2 l9=1381	δῶρον ἰοστεφάνου γίνεται ἀνθρώποισιν ἔχειν χαλεπώτατον ἄχθοσ, ἂν μὴ Κυπρογενὴσ δῶι λύσιν ἐκ χαλεπῶν.
l0=0002 l1=001 l2=Eleg l8=2 l9=1385	Κυπρογενὲσ Κυθέρεια δολοπλόκε, σοὶ τί περισσόν Ζεὺσ τόδε τιμήσασ δῶρον ἔδωκεν ἔχειν;
l0=0002 l1=001 l2=Eleg l8=2 l9=1387	δαμνᾶισ δ’ ἀνθρώπων πυκινὰσ φρένασ, οὐδέ τίσ ἐστιν οὕτωσ ἴφθιμοσ καὶ σοφὸσ ὥστε φυγεῖν.
