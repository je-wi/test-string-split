l0=0001 l1=001 l2=Arg l8=1 l9=1	Ἀρχόμενοσ σέο Φοῖβε παλαιγενέων κλέα φωτῶν μνήσομαι οἳ Πόντοιο κατὰ στόμα καὶ διὰ πέτρασ Κυανέασ βασιλῆοσ ἐφημοσύνῃ Πελίαο χρύσειον μετὰ κῶασ ἐύζυγον ἤλασαν Ἀργώ.
l0=0001 l1=001 l2=Arg l8=1 l9=4	Τοίην γὰρ Πελίησ φάτιν ἔκλυεν, ὥσ μιν ὀπίσσω μοῖρα μένει στυγερή, τοῦδ’ ἀνέροσ ὅντιν’ ἴδοιτο δημόθεν οἰοπέδιλον ὑπ’ ἐννεσίῃσι δαμῆναι· δηρὸν δ’ οὐ μετέπειτα τεὴν κατὰ βάξιν Ἰήσων, χειμερίοιο ῥέεθρα κιὼν διὰ ποσσὶν Ἀναύρου, ἄλλο μὲν ἐξεσάωσεν ὑπ’ ἰλύοσ ἄλλο δ’ ἔνερθεν κάλλιπεν αὖθι πέδιλον ἐνισχόμενον προχοῇσιν· ἵκετο δ’ ἐσ Πελίην αὐτοσχεδόν, ἀντιβολήσων εἰλαπίνησ ἣν πατρὶ Ποσειδάωνι καὶ ἄλλοισ ῥέζε θεοῖσ, Ἥρησ δὲ Πελασγίδοσ οὐκ ἀλέγιζεν· αἶψα δὲ τόνγ’ ἐσιδὼν ἐφράσσατο, καί οἱ ἄεθλον ἔντυε ναυτιλίησ πολυκηδέοσ, ὄφρ’ ἐνὶ πόντῳ ἠὲ καὶ ἀλλοδαποῖσι μετ’ ἀνδράσι νόστον ὀλέσσῃ.
l0=0001 l1=001 l2=Arg l8=1 l9=17	Νῆα μὲν οὖν οἱ πρόσθεν ἔτι κλείουσιν ἀοιδοί Ἄργον Ἀθηναίησ καμέειν ὑποθημοσύνῃσι· νῦν δ’ ἂν ἐγὼ γενεήν τε καὶ οὔνομα μυθησαίμην ἡρώων, δολιχῆσ τε πόρουσ ἁλόσ, ὅσσα τ’ ἔρεξαν πλαζόμενοι· Μοῦσαι δ’ ὑποφήτορεσ εἶεν ἀοιδῆσ.
l0=0001 l1=001 l2=Arg l8=1 l9=22	Πρῶτά νυν Ὀρφῆοσ μνησώμεθα, τόν ῥά ποτ’ αὐτή Καλλιόπη Θρήικι φατίζεται εὐνηθεῖσα Οἰάγρῳ σκοπιῆσ Πιμπληίδοσ ἄγχι τεκέσθαι.
l0=0001 l1=001 l2=Arg l8=1 l9=25	αὐτὰρ τόνγ’ ἐνέπουσιν ἀτειρέασ οὔρεσι πέτρασ θέλξαι ἀοιδάων ἐνοπῇ ποταμῶν τε ῥέεθρα· φηγοὶ δ’ ἀγριάδεσ κείνησ ἔτι σήματα μολπῆσ ἀκτῇ Θρηικίῃ Ζώνησ ἔπι τηλεθόωσαι ἑξείησ στιχόωσιν ἐπήτριμοι, ἃσ ὅγ’ ἐπιπρό θελγομένασ φόρμιγγι κατήγαγε Πιερίηθεν.
l0=0001 l1=001 l2=Arg l8=1 l9=31	Ὀρφέα μὲν δὴ τοῖον ἑῶν ἐπαρωγὸν ἀέθλων Αἰσονίδησ Χείρωνοσ ἐφημοσύνῃσι πιθήσασ δέξατο, Πιερίῃ Βιστωνίδι κοιρανέοντα· ἤλυθε δ’ Ἀστερίων αὐτοσχεδόν, ὅν ῥα Κομήτησ γείνατο, δινήεντοσ ἐφ’ ὕδασιν Ἀπιδανοῖο Πειρεσιὰσ ὄρεοσ Φυλληίου ἀγχόθι ναίων, ἔνθα μὲν Ἀπιδανόσ τε μέγασ καὶ δῖοσ Ἐνιπεύσ ἄμφω συμφορέονται, ἀπόπροθεν εἰσ ἓν ἰόντεσ.
l0=0001 l1=001 l2=Arg l8=1 l9=39	Λάρισαν δ’ ἐπὶ τοῖσι λιπὼν Πολύφημοσ ἵκανεν Εἰλατίδησ, ὃσ πρὶν μὲν ἐρισθενέων Λαπιθάων, ὁππότε Κενταύροισ Λαπίθαι ἐπὶ θωρήσσοντο, ὁπλότεροσ προμάχιζε· τότ’ αὖ βαρύθεσκέ οἱ ἤδη γυῖα, μένεν δ’ ἔτι θυμὸσ ἀρήιοσ ὡσ τὸ πάροσ περ· οὐδὲ μὲν Ἴφικλοσ Φυλάκῃ ἔνι δηρὸν ἔλειπτο, μήτρωσ Αἰσονίδαο, κασιγνήτην γὰρ ὄπυιεν Αἴσων Ἀλκιμέδην Φυλακηίδα· τῆσ μιν ἀνώγει πηοσύνη καὶ κῆδοσ ἐνικρινθῆναι ὁμίλῳ· οὐδὲ Φεραῖσ Ἄδμητοσ ἐυρρήνεσσιν ἀνάσσων μίμνεν ὑπὸ σκοπιὴν ὄρεοσ Χαλκωδονίοιο· οὐδ’ Ἀλόπῃ μίμνον πολυλήιοι Ἑρμείαο υἱέεσ εὖ δεδαῶτε δόλουσ, Ἔρυτοσ καὶ Ἐχίων· τοῖσι δ’ ἐπὶ τρίτατοσ γνωτὸσ κίε νισσομένοισιν Αἰθαλίδησ· καὶ τὸν μὲν ἐπ’ Ἀμφρυσσοῖο ῥοῇσιν Μυρμιδόνοσ κούρη Φθιὰσ τέκεν Εὐπολέμεια, τὼ δ’ αὖτ’ ἐκγεγάτην Μενετηίδοσ Ἀντιανείρησ.
l0=0001 l1=001 l2=Arg l8=1 l9=56	Ἤλυθε δ’ ἀφνειὴν προλιπὼν Γυρτῶνα Κόρωνοσ Καινεί̈δησ, ἐσθλὸσ μέν, ἑοῦ δ’ οὐ πατρὸσ ἀμείνων.
l0=0001 l1=001 l2=Arg l8=1 l9=58	Καινέα γὰρ ζωόν †περ ἔτι κλείουσιν ἀοιδοί† Κενταύροισιν ὀλέσθαι, ὅτε σφέασ οἶοσ ἀπ’ ἄλλων ἤλασ’ ἀριστεύων, οἱ δ’ ἔμπαλιν ὁρμηθέντεσ οὔτε μιν ἀγκλῖναι προτέρω σθένον οὔτε δαί̈ξαι, ἀλλ’ ἄρρηκτοσ ἄκαμπτοσ ἐδύσετο νειόθι γαίησ, θεινόμενοσ στιβαρῇσι καταί̈γδην ἐλάτῃσιν.
l0=0001 l1=001 l2=Arg l8=1 l9=64	Ἤλυθε δ’ αὖ Μόψοσ Τιταρήσιοσ, ὃν περὶ πάντων Λητοί̈δησ ἐδίδαξε θεοπροπίασ οἰωνῶν· βῆ δὲ καὶ Εὐρυδάμασ Κτιμένου πάισ, ἄγχι δὲ λίμνησ Ξυνιάδοσ Κτιμένην Δολοπηίδα ναιετάασκεν· καὶ μὴν Ἄκτωρ υἷα Μενοίτιον ἐξ Ὀπόεντοσ ὦρσεν, ἀριστήεσσι σὺν ἀνδράσιν ὄφρα νέοιτο.
l0=0001 l1=001 l2=Arg l8=1 l9=70	Εἵπετο δ’ Εὐρυτίων τε καὶ ἀλκήεισ Ἐριβώτησ, υἷεσ ὁ μὲν Τελέοντοσ, ὁ δ’ Ἴρου Ἀκτορίδαο· ἤτοι ὁ μὲν Τελέοντοσ ἐυκλειὴσ Ἐριβώτησ, Ἴρου δ’ Εὐρυτίων.
l0=0001 l1=001 l2=Arg l8=1 l9=74	σὺν καὶ τρίτοσ ᾖεν Ὀιλεύσ, ἔξοχοσ ἠνορέην καὶ ἐπαί̈ξαι μετόπισθεν εὖ δεδαὼσ δῄοισιν, ὅτε κλίνειε φάλαγγασ.
l0=0001 l1=001 l2=Arg l8=1 l9=76	Αὐτὰρ ἀπ’ Εὐβοίησ Κάνθοσ κίε, τόν ῥα Κάνηθοσ πέμπεν Ἀβαντιάδησ λελιημένον· οὐ μὲν ἔμελλε νοστήσειν Κήρινθον ὑπότροποσ, αἶσα γὰρ ἦεν αὐτὸν ὁμῶσ Μόψον τε δαήμονα μαντοσυνάων πλαγχθέντασ Λιβύησ ἐπὶ πείρασι δῃωθῆναι.
l0=0001 l1=001 l2=Arg l8=1 l9=81	ὣσ οὐκ ἀνθρώποισι κακὸν μὴ πιστὸν ἐπαυρεῖν, ὁππότε καὶ κείνουσ Λιβύῃ ἔνι ταρχύσαντο, τόσσον ἑκὰσ Κόλχων ὅσσον τέ περ ἠελίοιο μεσσηγὺσ δύσιέσ τε καὶ ἀντολαὶ εἰσορόωνται.
l0=0001 l1=001 l2=Arg l8=1 l9=85	Τῷ δ’ ἄρ’ ἐπὶ Κλυτίοσ τε καὶ Ἴφιτοσ ἠγερέθοντο, Οἰχαλίησ ἐπίουροι, ἀπηνέοσ Εὐρύτου υἷεσ, Εὐρύτου ᾧ πόρε τόξον Ἑκηβόλοσ, οὐδ’ ἀπόνητο δωτίνησ· αὐτῷ γὰρ ἑκὼν ἐρίδηνε δοτῆρι.
l0=0001 l1=001 l2=Arg l8=1 l9=89	Τοῖσι δ’ ἐπ’ Αἰακίδαι μετεκίαθον, οὐ μὲν ἅμ’ ἄμφω οὐδ’ ὁμόθεν, νόσφιν γὰρ ἀλευάμενοι κατένασθεν Αἰγίνησ, ὅτε Φῶκον ἀδελφεὸν ἐξενάριξαν ἀφραδίῃ· Τελαμὼν μὲν ἐν Ἀτθίδι νάσσατο νήσῳ, Πηλεὺσ δ’ ἐν Φθίῃ ἐριβώλακι ναῖε λιασθείσ.
l0=0001 l1=001 l2=Arg l8=1 l9=94	Τοῖσ δ’ ἐπὶ Κεκροπίηθεν ἀρήιοσ ἤλυθε Βούτησ, παῖσ ἀγαθοῦ Τελέοντοσ, ἐυμμελίησ τε Φάληροσ· Ἄλκων μιν προέηκε πατὴρ ἑόσ· οὐ μὲν ἔτ’ ἄλλουσ γήραοσ υἷασ ἔχεν βιότοιό τε κηδεμονῆασ, ἀλλά ἑ τηλύγετόν περ ὁμῶσ καὶ μοῦνον ἐόντα πέμπεν, ἵνα θρασέεσσι μεταπρέποι ἡρώεσσι.
l0=0001 l1=001 l2=Arg l8=1 l9=100	Θησέα δ’, ὃσ περὶ πάντασ Ἐρεχθεί̈δασ ἐκέκαστο, Ταιναρίην ἀίδηλοσ ὑπὸ χθόνα δεσμὸσ ἔρυκε, Πειρίθῳ ἑσπόμενον κοινὴν ὁδόν· ἦ τέ κεν ἄμφω ῥηίτερον καμάτοιο τέλοσ πάντεσσιν ἔθεντο.
l0=0001 l1=001 l2=Arg l8=1 l9=104	Τῖφυσ δ’ Ἁγνιάδησ Σιφαιέα κάλλιπε δῆμον Θεσπιέων, ἐσθλὸσ μὲν ὀρινόμενον προδαῆναι κῦμ’ ἁλὸσ εὐρείησ, ἐσθλὸσ δ’ ἀνέμοιο θυέλλασ, καὶ πλόον ἠελίῳ τε καὶ ἀστέρι τεκμήρασθαι.
l0=0001 l1=001 l2=Arg l8=1 l9=108	αὐτή μιν Τριτωνὶσ ἀριστήων ἐσ ὅμιλον ὦρσεν Ἀθηναίη, μέγα δ’ ἤλυθεν ἐλδομένοισιν· αὐτὴ γὰρ καὶ νῆα θοὴν κάμε, σὺν δέ οἱ Ἄργοσ τεῦξεν Ἀρεστορίδησ κείνησ ὑποθημοσύνῃσι· τῶ καὶ πασάων προφερεστάτη ἔπλετο νηῶν ὅσσαι ὑπ’ εἰρεσίῃσιν ἐπειρήσαντο θαλάσσησ.
l0=0001 l1=001 l2=Arg l8=1 l9=114	Φλείασ δ’ αὖτ’ ἐπὶ τοῖσιν Ἀραιθυρέηθεν ἵκανεν, ἔνθ’ ἀφνειὸσ ἔναιε, Διωνύσοιο ἕκητι πατρὸσ ἑοῦ, πηγῇσιν ἐφέστιοσ Ἀσωποῖο.
l0=0001 l1=001 l2=Arg l8=1 l9=117	Ἀργόθεν αὖ Ταλαὸσ καὶ Ἀρήιοσ, υἷε Βίαντοσ, ἤλυθον ἴφθιμόσ τε Λεώδοκοσ, οὓσ τέκε Πηρώ Νηληίσ, τῆσ ἀμφὶ δύην ἐμόγησε βαρεῖαν Αἰολίδησ σταθμοῖσιν ἐν Ἰφίκλοιο Μελάμπουσ.
l0=0001 l1=001 l2=Arg l8=1 l9=121	Οὐδὲ μὲν οὐδὲ βίην κρατερόφρονοσ Ἡρακλῆοσ πευθόμεθ’ Αἰσονίδαο λιλαιομένου ἀθερίξαι· ἀλλ’ ἐπεὶ ἄιε βάξιν ἀγειρομένων ἡρώων νεῖον ἀπ’ Ἀρκαδίησ Λυρκήιον Ἄργοσ ἀμείψασ, τὴν ὁδὸν ᾗ ζωὸν φέρε κάπριον ὅσ ῥ’ ἐνὶ βήσσῃσ φέρβετο Λαμπείησ Ἐρυμάνθιον ἂμ μέγα τῖφοσ, τὸν μὲν ἐνὶ πρώτοισι Μυκηνάων †ἀγορῇσι δεσμοῖσ ἰλλόμενον μεγάλων ἀπεσείσατο νώτων, αὐτὸσ δ’ ᾗ ἰότητι παρὲκ νόον Εὐρυσθῆοσ ὡρμήθη· σὺν καί οἱ Ὕλασ κίεν, ἐσθλὸσ ὀπάων πρωθήβησ, ἰῶν τε φορεὺσ φύλακόσ τε βιοῖο.
l0=0001 l1=001 l2=Arg l8=1 l9=132	Τῷ δ’ ἐπὶ δὴ θείοιο κίεν Δαναοῖο γενέθλη, Ναύπλιοσ· ἦ γὰρ ἔην Κλυτονήου Ναυβολίδαο, Ναύβολοσ αὖ Λέρνου, Λέρνον γε μὲν ἴδμεν ἐόντα Προίτου Ναυπλιάδαο, Ποσειδάωνι δὲ κούρη πρίν ποτ’ Ἀμυμώνη Δαναὶ̈σ τέκεν εὐνηθεῖσα Ναύπλιον, ὃσ περὶ πάντασ ἐκαίνυτο ναυτιλίῃσιν.
l0=0001 l1=001 l2=Arg l8=1 l9=138	Ἴδμων δ’ ὑστάτιοσ μετεκίαθεν ὅσσοι ἔναιον Ἄργοσ, ἐπεὶ δεδαὼσ τὸν ἑὸν μόρον οἰωνοῖσιν ἤιε, μή οἱ δῆμοσ ἐυκλείησ ἀγάσαιτο· οὐ μὲν ὅγ’ ἦεν Ἄβαντοσ ἐτήτυμον, ἀλλά μιν αὐτόσ γείνατο κυδαλίμοισ ἐναρίθμιον Αἰολίδῃσιν Λητοί̈δησ, αὐτὸσ δὲ θεοπροπίασ ἐδίδαξεν οἰωνούσ τ’ ἀλέγειν ἠδ’ ἔμπυρα σήματ’ ἰδέσθαι.
l0=0001 l1=001 l2=Arg l8=1 l9=145	Καὶ μὴν Αἰτωλὶσ κρατερὸν Πολυδεύκεα Λήδη Κάστορά τ’ ὠκυπόδων ὦρσεν δεδαημένον ἵππων Σπάρτηθεν, τοὺσ ἥγε δόμοισ ἔνι Τυνδαρέοιο τηλυγέτουσ ὠδῖνι μιῇ τέκεν· οὐδ’ ἀπίθησεν λισσομένοισ, Ζηνὸσ γὰρ ἐπάξια μήδετο λέκτρων.
l0=0001 l1=001 l2=Arg l8=1 l9=150	Οἱ δ’ Ἀφαρητιάδαι Λυγκεὺσ καὶ ὑπέρβιοσ Ἴδασ Ἀρήνηθεν ἔβαν, μεγάλῃ περιθαρσέεσ ἀλκῇ ἀμφότεροι· Λυγκεὺσ δὲ καὶ ὀξυτάτοισ ἐκέκαστο ὄμμασιν, εἰ ἐτεόν γε πέλει κλέοσ ἀνέρα κεῖνον ῥηιδίωσ καὶ νέρθεν ὑπὸ χθονὸσ αὐγάζεσθαι.
l0=0001 l1=001 l2=Arg l8=1 l9=155	Σὺν δὲ Περικλύμενοσ Νηλήιοσ ὦρτο νέεσθαι, πρεσβύτατοσ παίδων ὅσσοι Πύλῳ ἐξεγένοντο Νηλῆοσ θείοιο· Ποσειδάων δέ οἱ ἀλκήν δῶκεν ἀπειρεσίην, ἠδ’ ὅττι κεν ἀρήσαιτο μαρνάμενοσ, τὸ πέλεσθαι ἐνὶ ξυνοχῇ πολέμοιο.
l0=0001 l1=001 l2=Arg l8=1 l9=160	Καὶ μὴν Ἀμφιδάμασ Κηφεύσ τ’ ἴσαν Ἀρκαδίηθεν, οἳ Τεγέην καὶ κλῆρον Ἀφειδάντειον ἔναιον, υἷε δύω Ἀλεοῦ· τρίτατόσ γε μὲν ἕσπετ’ ἰοῦσιν Ἀγκαῖοσ· τὸν μέν ῥα πατὴρ Λυκόοργοσ ἔπεμπε, τῶν ἄμφω γνωτὸσ προγενέστεροσ, ἀλλ’ ὁ μὲν ἤδη γηράσκοντ’ Ἀλεὸν λίπετ’ ἂμ πόλιν ὄφρα κομίζοι, παῖδα δ’ ἑὸν σφετέροισι κασιγνήτοισιν ὄπασσε· βῆ δ’ ὅγε Μαιναλίησ ἄρκτου δέροσ ἀμφίτομόν τε δεξιτερῇ πάλλων πέλεκυν μέγαν· ἔντεα γάρ οἱ πατροπάτωρ Ἀλεὸσ μυχάτῃ ἐνέκρυψε καλιῇ, αἴ κέν πωσ ἔτι καὶ τὸν ἐρητύσειε νέεσθαι.
l0=0001 l1=001 l2=Arg l8=1 l9=171	Βῆ δὲ καὶ Αὐγείησ, ὃν δὴ φάτισ Ἠελίοιο ἔμμεναι, Ἠλείοισι δ’ ὅγ’ ἀνδράσιν ἐμβασίλευεν ὄλβῳ κυδιόων· μέγα δ’ ἵετο Κολχίδα γαῖαν αὐτόν τ’ Αἰήτην ἰδέειν σημάντορα Κόλχων.
l0=0001 l1=001 l2=Arg l8=1 l9=175	Ἀστέριοσ δὲ καὶ Ἀμφίων Ὑπερασίου υἷεσ Πελλήνησ ἄφ’ ἵκανον Ἀχαιίδοσ, ἥν ποτε Πέλλησ πατροπάτωρ ἐπόλισσεν ἐπ’ ὀφρύσιν Αἰγιαλοῖο.
l0=0001 l1=001 l2=Arg l8=1 l9=178	Ταίναρον αὖτ’ ἐπὶ τοῖσι λιπὼν Εὔφημοσ ἵκανε, τόν ῥα Ποσειδάωνι ποδωκηέστατον ἄλλων Εὐρώπη Τιτυοῖο μεγασθενέοσ τέκε κούρη· κεῖνοσ ἀνὴρ καὶ πόντου ἐπὶ γλαυκοῖο θέεσκεν οἴδματοσ, οὐδὲ θοοὺσ βάπτεν πόδασ, ἀλλ’ ὅσον ἄκροισ ἴχνεσι τεγγόμενοσ διερῇ πεφόρητο κελεύθῳ· καὶ δ’ ἄλλω δύο παῖδε Ποσειδάωνοσ ἵκοντο, ἤτοι ὁ μὲν πτολίεθρον ἀγαυοῦ Μιλήτοιο νοσφισθεὶσ Ἐργῖνοσ, ὁ δ’ Ἰμβρασίησ ἕδοσ Ἥρησ Παρθενίην Ἀγκαῖοσ ὑπέρβιοσ· ἴστορε δ’ ἄμφω ἠμὲν ναυτιλίησ ἠδ’ ἄρεοσ εὐχετόωντο.
l0=0001 l1=001 l2=Arg l8=1 l9=189	Οἰνεί̈δησ δ’ ἐπὶ τοῖσιν ἀφορμηθεὶσ Καλυδῶνοσ ἀλκήεισ Μελέαγροσ ἀνήλυθε, Λαοκόων τε— Λαοκόων Οἰνῆοσ ἀδελφεόσ, οὐ μὲν ἰῆσ γε μητέροσ, ἀλλά ἑ θῆσσα γυνὴ τέκε.
l0=0001 l1=001 l2=Arg l8=1 l9=193	τὸν μὲν ἄρ’ Οἰνεύσ ἤδη γηραλέον κοσμήτορα παιδὸσ ἴαλλεν, ὧδ’ ἔτι κουρίζων περιθαρσέα δῦνεν ὅμιλον ἡρώων· τοῦ δ’ οὔ τιν’ ὑπέρτερον ἄλλον ὀίω νόσφιν γ’ Ἡρακλῆοσ ἐπελθέμεν, εἴ κ’ ἔτι μοῦνον αὖθι μένων λυκάβαντα μετετράφη Αἰτωλοῖσιν· καὶ μήν οἱ μήτρωσ αὐτὴν ὁδόν, εὖ μὲν ἄκοντι εὖ δὲ καὶ ἐν σταδίῃ δεδαημένοσ ἀντιφέρεσθαι, Θεστιάδησ Ἴφικλοσ ἐφωμάρτησε κιόντι, σὺν δὲ Παλαιμόνιοσ Λέρνου πάισ Ὠλενίοιο— Λέρνου ἐπίκλησιν, γενεήν γε μὲν Ἡφαίστοιο· τούνεκ’ ἔην πόδε σιφλόσ, ἀτὰρ χέρασ οὔ κέ τισ ἔτλη ἠνορέην τ’ ὀνόσασθαι, ὃ καὶ μεταρίθμιοσ ᾖεν πᾶσιν ἀριστήεσσιν Ἰήσονι κῦδοσ ἀέξων.
l0=0001 l1=001 l2=Arg l8=1 l9=206	Ἐκ δ’ ἄρα Φωκήων κίεν Ἴφιτοσ, Ὀρνυτίδαο Ναυβόλου ἐκγεγαώσ· ξεῖνοσ δέ οἱ ἔσκε πάροιθεν, ἦμοσ ἔβη Πυθώδε θεοπροπίασ ἐρεείνων ναυτιλίησ, τόθι γάρ μιν ἑοῖσ ὑπέδεκτο δόμοισι.
l0=0001 l1=001 l2=Arg l8=1 l9=210	Ζήτησ αὖ Κάλαί̈σ τε Βορήιοι υἷεσ ἱκέσθην, οὕσ ποτ’ Ἐρεχθηὶσ Βορέῃ τέκεν Ὠρείθυια ἐσχατιῇ Θρῄκησ δυσχειμέρου· ἔνθ’ ἄρα τήνγε Θρηίκιοσ Βορέησ ἀνερείψατο Κεκροπίηθεν, Ἰλισσοῦ προπάροιθε χορῷ ἔνι δινεύουσαν, καί μιν ἄγων ἕκαθεν, Σαρπηδονίην ὅθι πέτρην κλείουσιν ποταμοῖο παρὰ ῥόον Ἐργίνοιο, λυγαίοισ ἐδάμασσε περὶ νεφέεσσι καλύψασ.
l0=0001 l1=001 l2=Arg l8=1 l9=218	τὼ μὲν ἐπ’ ἀστραγάλοισι ποδῶν ἑκάτερθεν ἐρεμνάσ σεῖον ἀειρομένω πτέρυγασ, μέγα θάμβοσ ἰδέσθαι, χρυσείαισ φολίδεσσι διαυγέασ· ἀμφὶ δὲ νώτοισ κράατοσ ἐξ ὑπάτοιο καὶ αὐχένοσ ἔνθα καὶ ἔνθα κυάνεαι δονέοντο μετὰ πνοιῇσιν ἔθειραι.
l0=0001 l1=001 l2=Arg l8=1 l9=223	Οὐδὲ μὲν οὐδ’ αὐτοῖο πάισ μενέαινεν Ἄκαστοσ ἰφθίμου Πελίαο δόμοισ ἔνι πατρὸσ ἑῆοσ μιμνάζειν, Ἄργοσ τε θεᾶσ ὑποεργὸσ Ἀθήνησ, ἀλλ’ ἄρα καὶ τὼ μέλλον ἐνικρινθῆναι ὁμίλῳ.
l0=0001 l1=001 l2=Arg l8=1 l9=227	Τόσσοι ἄρ’ Αἰσονίδῃ συμμήστορεσ ἠγερέθοντο.
l0=0001 l1=001 l2=Arg l8=1 l9=228	τοὺσ μὲν ἀριστῆασ Μινύασ περιναιετάοντεσ κίκλησκον μάλα πάντασ, ἐπεὶ Μινύαο θυγατρῶν οἱ πλεῖστοι καὶ ἄριστοι ἀφ’ αἵματοσ εὐχετόωντο ἔμμεναι, ὧσ δὲ καὶ αὐτὸν Ἰήσονα γείνατο μήτηρ Ἀλκιμέδη Κλυμένησ Μινυηίδοσ ἐκγεγαυῖα.
l0=0001 l1=001 l2=Arg l8=1 l9=233	Αὐτὰρ ἐπεὶ δμώεσσιν ἐπαρτέα πάντ’ ἐτέτυκτο ὅσσα περ ἐντύνονται †ἐπαρτέα ἔνδοθι νῆεσ, εὖτ’ ἂν ἄγῃ χρέοσ ἄνδρασ ὑπεὶρ ἅλα ναυτίλλεσθαι, δὴ τότ’ ἴσαν μετὰ νῆα δι’ ἄστεοσ, ἔνθα περ ἀκταί κλείονται Παγασαὶ Μαγνήτιδεσ· ἀμφὶ δὲ λαῶν πληθὺσ σπερχομένων ἄμυδισ θέον, οἱ δὲ φαεινοί ἀστέρεσ ὣσ νεφέεσσι μετέπρεπον.
l0=0001 l1=001 l2=Arg l8=1 l9=240	ὧδε δ’ ἕκαστοσ ἔννεπεν εἰσορόων σὺν τεύχεσιν ἀίσσοντασ· “Ζεῦ ἄνα, τίσ Πελίαο νόοσ;
l0=0001 l1=001 l2=Arg l8=1 l9=242	πόθι τόσσον ὅμιλον ἡρώων γαίησ Παναχαιίδοσ ἔκτοθι βάλλει;
l0=0001 l1=001 l2=Arg l8=1 l9=243	αὐτῆμάρ κε δόμουσ ὀλοῷ πυρὶ δῃώσειαν Αἰήτεω, ὅτε μή σφιν ἑκὼν δέροσ ἐγγυαλίξῃ· ἀλλ’ οὐ φυκτὰ κέλευθα, πόνοσ δ’ ἄπρηκτοσ ἰοῦσιν.”
l0=0001 l1=001 l2=Arg l8=1 l9=246	Ὧσ φάσαν ἔνθα καὶ ἔνθα κατὰ πτόλιν· αἱ δὲ γυναῖκεσ πολλὰ μάλ’ ἀθανάτοισιν ἐσ αἰθέρα χεῖρασ ἄειρον, εὐχόμεναι νόστοιο τέλοσ θυμηδὲσ ὀπάσσαι.
l0=0001 l1=001 l2=Arg l8=1 l9=249	ἄλλη δ’ εἰσ ἑτέρην ὀλοφύρετο δακρυχέουσα· ”Δειλὴ Ἀλκιμέδη, καὶ σοὶ κακὸν ὀψέ περ ἔμπησ ἤλυθεν, οὐδ’ ἐτέλεσσασ ἐπ’ ἀγλαί̈ῃ βιότοιο.
l0=0001 l1=001 l2=Arg l8=1 l9=252	Αἴσων αὖ μέγα δή τι δυσάμμοροσ· ἦ τέ οἱ ἦεν βέλτερον, εἰ τὸ πάροιθεν ἐνὶ κτερέεσσιν ἐλυσθείσ νειόθι γαίησ κεῖτο, κακῶν ἔτι νῆισ ἀέθλων.
l0=0001 l1=001 l2=Arg l8=1 l9=255	ὣσ ὄφελεν καὶ Φρίξον, ὅτ’ ὤλετο παρθένοσ Ἕλλη, κῦμα μέλαν κριῷ ἅμ’ ἐπικλύσαι· ἀλλὰ καὶ αὐδήν ἀνδρομέην προέηκε κακὸν τέρασ, ὥσ κεν ἀνίασ Ἀλκιμέδῃ μετόπισθε καὶ ἄλγεα μυρία θείη.”
l0=0001 l1=001 l2=Arg l8=1 l9=259	Αἱ μὲν ἄρ’ ὧσ ἀγόρευον ἐπὶ προμολῇσι κιόντων· ἔνδον δὲ δμῶέσ τε πολεῖσ δμωαί τ’ ἀγέροντο μήτηρ τ’ ἀμφασίῃ βεβολημένη, ὀξὺ δ’ †ἑκάστην δῦνεν ἄχοσ· σὺν δέ σφι πατὴρ ὀλοῷ ὑπὸ γήραι ἐντυπὰσ ἐν λεχέεσσι καλυψάμενοσ γοάασκεν.
l0=0001 l1=001 l2=Arg l8=1 l9=264	αὐτὰρ ὁ τῶν μὲν ἔπειτα κατεπρήυνεν ἀνίασ, θαρσύνων· δμώεσσι δ’ ἀρήια τεύχε’ ἀείρειν πέφραδεν, οἱ δέ τε σῖγα κατηφέεσ ἠείροντο.
l0=0001 l1=001 l2=Arg l8=1 l9=267	μήτηρ δ’ ὡσ τὰ πρῶτ’ ἐπεχεύατο πήχεε παιδί, ὧσ ἔχετο κλαίουσ’ ἀδινώτερον, ἠύτε κούρη οἰόθεν ἀσπασίωσ πολιὴν τροφὸν ἀμφιπεσοῦσα μύρεται, ᾗ οὔκ εἰσιν ἔτ’ ἄλλοι κηδεμονῆεσ, ἀλλ’ ὑπὸ μητρυιῇ βίοτον βαρὺν ἡγηλάζει· καί ἑ νέον πολέεσσιν ὀνείδεσιν ἐστυφέλιξεν, τῇ δέ τ’ ὀδυρομένῃ δέδεται κέαρ ἔνδοθεν ἄτῃ, οὐδ’ ἔχει ἐκφλύξαι τόσσον γόον ὅσσον ὀρεχθεῖ— ὧσ ἀδινὸν κλαίεσκεν ἑὸν πάιν ἀγκὰσ ἔχουσα Ἀλκιμέδη· καὶ τοῖον ἔποσ φάτο κηδοσύνῃσιν· ”Αἴθ’ ὄφελον κεῖν’ ἦμαρ, ὅτ’ ἐξειπόντοσ ἄκουσα δειλὴ ἐγὼ Πελίαο κακὴν βασιλῆοσ ἐφετμήν, αὐτίκ’ †ἀπὸ ψυχὴν μεθέμεν κηδέων τε λαθέσθαι, ὄφρ’ αὐτόσ με τεῇσι φίλαισ ταρχύσαο χερσίν, τέκνον ἐμόν· τὸ γὰρ οἶον ἔην ἔτι λοιπὸν ἐέλδωρ ἐκ σέθεν, ἄλλα δὲ πάντα πάλαι θρεπτήρια πέσσω.
l0=0001 l1=001 l2=Arg l8=1 l9=283	νῦν γε μὲν ἡ τὸ πάροιθεν Ἀχαιιάδεσσιν ἀγητή δμωὶσ ὅπωσ κενεοῖσι λελείψομαι ἐν μεγάροισιν, σεῖο πόθῳ μινύθουσα δυσάμμοροσ, ᾧ ἔπι πολλήν ἀγλαί̈ην καὶ κῦδοσ ἔχον πάροσ, ᾧ ἔπι μούνῳ μίτρην πρῶτον ἔλυσα καὶ ὕστατον, ἔξοχα γάρ μοι Εἰλείθυια θεὰ πολέοσ ἐμέγηρε τόκοιο.
l0=0001 l1=001 l2=Arg l8=1 l9=289	ὤ μοι ἐμῆσ ἄτησ· τὸ μὲν οὐδ’ ὅσον οὐδ’ ἐν ὀνείρῳ ὠισάμην, εἰ Φρίξοσ ἐμοὶ κακὸν ἔσσετ’ ἀλύξασ.”
l0=0001 l1=001 l2=Arg l8=1 l9=291	Ὧσ ἥγε στενάχουσα κινύρετο, ταὶ δὲ γυναῖκεσ ἀμφίπολοι γοάασκον ἐπισταδόν· αὐτὰρ ὁ τήνγε μειλιχίοισ ἐπέεσσι παρηγορέων προσέειπεν· ”Μή μοι λευγαλέασ ἐνιβάλλεο μῆτερ ἀνίασ ὧδε λίην, ἐπεὶ οὐ μὲν ἐρωήσεισ κακότητοσ δάκρυσιν, ἀλλ’ ἔτι κεν καὶ ἐπ’ ἄλγεσιν ἄλγοσ ἄροιο.
l0=0001 l1=001 l2=Arg l8=1 l9=297	πήματα γάρ τ’ ἀίδηλα θεοὶ θνητοῖσι νέμουσιν· τῶν μοῖραν κατὰ θυμὸν ἀνιάζουσά περ ἔμπησ τλῆθι φέρειν.
l0=0001 l1=001 l2=Arg l8=1 l9=300	θάρσει δὲ συνημοσύνῃσιν Ἀθήνησ, ἠδὲ θεοπροπίῃσιν, ἐπεὶ μάλα δεξιὰ Φοῖβοσ ἔχρη, ἀτὰρ μετέπειτά γ’ ἀριστήων ἐπαρωγῇ.
l0=0001 l1=001 l2=Arg l8=1 l9=302	ἀλλὰ σὺ μὲν νῦν αὖθι μετ’ ἀμφιπόλοισιν ἕκηλοσ μίμνε δόμοισ, μηδ’ ὄρνισ ἀεικελίη πέλε νηί· κεῖσε δ’ ὁμαρτήσουσιν ἔται δμῶέσ τε κιόντι.“
l0=0001 l1=001 l2=Arg l8=1 l9=305	Ἦ, καὶ ὁ μὲν προτέρωσε δόμων ἒξ ὦρτο νέεσθαι.
l0=0001 l1=001 l2=Arg l8=1 l9=306	οἷοσ δ’ ἐκ νηοῖο θυώδεοσ εἶσιν Ἀπόλλων Δῆλον ἀν’ ἠγαθέην ἠὲ Κλάρον, ἢ ὅγε Πυθώ ἢ Λυκίην εὐρεῖαν ἐπὶ Ξάνθοιο ῥοῇσι— τοῖοσ ἀνὰ πληθὺν δήμου κίεν, ὦρτο δ’ ἀυτή κεκλομένων ἄμυδισ.
l0=0001 l1=001 l2=Arg l8=1 l9=311	τῷ δὲ ξύμβλητο γεραιή Ἰφιὰσ Ἀρτέμιδοσ πολιηόχου ἀρήτειρα, καί μιν δεξιτερῆσ χειρὸσ κύσεν· οὐδέ τι φάσθαι ἔμπησ ἱεμένη δύνατο προθέοντοσ ὁμίλου, ἀλλ’ ἡ μὲν λίπετ’ αὖθι παρακλιδόν, οἷα γεραιή ὁπλοτέρων, ὁ δὲ πολλὸν ἀποπλαγχθεὶσ ἐλιάσθη.
l0=0001 l1=001 l2=Arg l8=1 l9=316	Αὐτὰρ ἐπεί ῥα πόληοσ ἐυδμήτουσ λίπ’ ἀγυιάσ, ἀκτήνδ’ ἵκανεν Παγασηίδα, τῇ μιν ἑταῖροι δειδέχατ’ Ἀργῴῃ ἄμυδισ παρὰ νηὶ μένοντεσ.
l0=0001 l1=001 l2=Arg l8=1 l9=319	στῆ δ’ ἄρ’ ἐπιπρομολών, οἱ δ’ ἀντίοι ἠγερέθοντο· ἐσ δ’ ἐνόησαν Ἄκαστον ὁμῶσ Ἄργον τε πόληοσ νόσφι καταβλώσκοντασ, ἐθάμβησαν δ’ ἐσιδόντεσ πασσυδίῃ Πελίαο παρὲκ νόον ἰθύοντασ· δέρμα δ’ ὁ μὲν ταύροιο ποδηνεκὲσ ἀμφέχετ’ ὤμουσ Ἄργοσ Ἀρεστορίδησ λάχνῃ μέλαν, αὐτὰρ ὁ καλήν δίπλακα, τήν οἱ ὄπασσε κασιγνήτη Πελόπεια· ἀλλ’ ἔμπησ τὼ μέν τε διεξερέεσθαι ἕκαστα ἔσχετο, τοὺσ δ’ ἀγορήνδε συνεδριάασθαι ἄνωγεν.
l0=0001 l1=001 l2=Arg l8=1 l9=328	αὐτοῦ δ’ ἰλλομένοισ ἐπὶ λαίφεσιν ἠδὲ καὶ ἱστῷ κεκλιμένῳ μάλα πάντεσ ἐπισχερὼ ἑδριόωντο.
l0=0001 l1=001 l2=Arg l8=1 l9=330	τοῖσιν δ’ Αἴσονοσ υἱὸσ ἐυφρονέων μετέειπεν· ”Ἄλλα μέν, ὅσσα τε νηὶ ἐφοπλίσσασθαι ἔοικεν, πάντα μάλ’ εὖ κατὰ κόσμον ἐπαρτέα κεῖται ἰοῦσιν, τῶ οὐκ ἂν δηναιὸν ἐχοίμεθα τοῖο ἕκητι ναυτιλίησ, ὅτε μοῦνον ἐπιπνεύσουσιν ἀῆται· ἀλλὰ φίλοι, ξυνὸσ γὰρ ἐσ Ἑλλάδα νόστοσ ὀπίσσω, ξυναὶ δ’ ἄμμι πέλονται ἐσ Αἰήταο κέλευθοι, τούνεκα νῦν τὸν ἄριστον ἀφειδήσαντεσ ἕλεσθε ὄρχαμον ἡμείων, ᾧ κεν τὰ ἕκαστα μέλοιτο, νείκεα συνθεσίασ τε μετὰ ξείνοισι βαλέσθαι.”
l0=0001 l1=001 l2=Arg l8=1 l9=340	Ὧσ φάτο.
l0=0001 l1=001 l2=Arg l8=1 l9=341	πάπτηναν δὲ νέοι θρασὺν Ἡρακλῆα ἥμενον ἐν μέσσοισι, μιῇ δέ ἑ πάντεσ ἀυτῇ σημαίνειν ἐπέτελλον· ὁ δ’ αὐτόθεν ἔνθα περ ἧστο δεξιτερὴν ἀνὰ χεῖρα τανύσσατο, φώνησέν τε· ”Μή τισ ἐμοὶ τόδε κῦδοσ ὀπαζέτω· οὐ γὰρ ἔγωγε πείσομαι, ὧσ δὲ καὶ ἄλλον ἀναστήσεσθαι ἐρύξω.
l0=0001 l1=001 l2=Arg l8=1 l9=346	αὐτὸσ ὅτισ ξυνάγειρε καὶ ἀρχεύοι ὁμάδοιο.”
l0=0001 l1=001 l2=Arg l8=1 l9=347	Ἦ ῥα μέγα φρονέων· ἐπὶ δ’ ᾔνεον ὡσ ἐκέλευεν Ἡρακλέησ.
l0=0001 l1=001 l2=Arg l8=1 l9=349	ἀνὰ δ’ αὐτὸσ ἀρήιοσ ὤρνυτ’ Ἰήσων γηθόσυνοσ, καὶ τοῖα λιλαιομένοισ ἀγόρευεν· ”Εἰ μὲν δή μοι κῦδοσ ἐπιτρωπᾶτε μέλεσθαι, μηκέτ’ ἔπειθ’, ὡσ καὶ πρίν, ἐρητύοιτο κέλευθα.
l0=0001 l1=001 l2=Arg l8=1 l9=352	νῦν γε μὲν ἤδη Φοῖβον ἀρεσσάμενοι θυέεσσιν δαῖτ’ ἐντυνώμεσθα παρασχεδόν.
l0=0001 l1=001 l2=Arg l8=1 l9=354	ὄφρα δ’ ἴωσιν δμῶεσ ἐμοὶ σταθμῶν σημάντορεσ οἷσι μέμηλεν δεῦρο βόασ ἀγέληθεν ἐὺ κρίναντασ ἐλάσσαι, τόφρα κε νῆ’ ἐρύσαιμεν ἔσω ἁλόσ, ὅπλα δὲ πάντα ἐνθέμενοι πεπάλαχθε κατὰ κληῖδασ ἐρετμά· τείωσ δ’ αὖ καὶ βωμὸν ἐπάκτιον Ἐμβασίοιο θείομεν Ἀπόλλωνοσ, ὅ μοι χρείων ὑπέδεκτο σημανέειν δείξειν τε πόρουσ ἁλόσ, εἴ κε θυηλαῖσ οὗ ἕθεν ἐξάρχωμαι ἀεθλεύων βασιλῆι.”
l0=0001 l1=001 l2=Arg l8=1 l9=362	Ἦ ῥα, καὶ εἰσ ἔργον πρῶτοσ τράπεθ’.
l0=0001 l1=001 l2=Arg l8=1 l9=363	οἱ δ’ ἐπανέσταν πειθόμενοι· ἀπὸ δ’ εἵματ’ ἐπήτριμα νηήσαντο λείῳ ἐπὶ πλαταμῶνι, τὸν οὐκ ἐπέβαλλε θάλασσα κύμασι, χειμερίη δὲ πάλαι ἀποέκλυσεν ἅλμη.
l0=0001 l1=001 l2=Arg l8=1 l9=366	νῆα δ’ ἐπικρατέωσ Ἄργου ὑποθημοσύνῃσιν ἔζωσαν πάμπρωτον ἐυστρεφεῖ ἔνδοθεν ὅπλῳ τεινάμενοι ἑκάτερθεν, ἵν’ εὖ ἀραροίατο γόμφοισ δούρατα καὶ ῥοθίοιο βίην ἔχοι ἀντιόωσαν.
l0=0001 l1=001 l2=Arg l8=1 l9=370	σκάπτον δ’ αἶψα κατ’ εὖροσ ὅσον †περιβάλλεται χῶροσ†, †ἠδὲ κατὰ πρώειραν ἔσω ἁλὸσ ὁσσάτιόν περ ἑλκομένη χείρεσσιν ἐπιδραμέεσθαι ἔμελλεν, αἰεὶ δὲ προτέρω χθαμαλώτερον ἐξελάχαινον στείρησ· ἐν δ’ ὁλκῷ ξεστὰσ στορέσαντο φάλαγγασ· τὴν δὲ κατάντη κλῖναν ἐπὶ πρώτῃσι φάλαγξιν, ὥσ κεν ὀλισθαίνουσα δι’ αὐτάων φορέοιτο.
l0=0001 l1=001 l2=Arg l8=1 l9=377	ὕψι δ’ ἄρ’ ἔνθα καὶ ἔνθα μεταστρέψαντεσ ἐρετμά πήχυιον προύχοντα περὶ σκαλμοῖσιν ἔδησαν, τῶν δ’ ἐπαμοιβαδὶσ αὐτοὶ ἐνέσταθεν ἀμφοτέρωθεν στέρνα θ’ ὁμοῦ καὶ χεῖρασ ἐπήλασαν.
l0=0001 l1=001 l2=Arg l8=1 l9=381	ἐν δ’ ἄρα Τῖφυσ βήσαθ’, ἵν’ ὀτρύνειε νέουσ κατὰ καιρὸν ἐρύσσαι.
l0=0001 l1=001 l2=Arg l8=1 l9=382	κεκλόμενοσ δ’ ἤυσε μάλα μέγα, τοὶ δὲ παρᾶσσον ᾧ κράτεϊ βρίσαντεσ ἰῇ στυφέλιξαν ἐρωῇ νειόθεν ἐξ ἕδρησ, ἐπὶ δ’ ἐρρώσαντο πόδεσσιν προπροβιαζόμενοι· ἡ δ’ ἕσπετο Πηλιὰσ Ἀργώ ῥίμφα μάλ’, οἱ δ’ ἑκάτερθεν ἐπίαχον ἀίσσοντεσ· αἱ δ’ ἄρ’ ὑπὸ τρόπιδι στιβαραὶ στενάχοντο φάλαγγεσ τριβόμεναι, περὶ δέ σφιν ἀιδνὴ κήκιε λιγνύσ βριθοσύνῃ· κατόλισθε δ’ ἔσω ἁλόσ.
l0=0001 l1=001 l2=Arg l8=1 l9=390	οἱ δέ μιν αὖθι ἂψ ἀνασειράζοντεσ ἔχον προτέρωσε κιοῦσαν· σκαλμοῖσ δ’ ἀμφὶσ ἐρετμὰ κατήρτυον, ἐν δέ οἱ ἱστόν λαίφεά τ’ εὐποίητα καὶ ἁρμαλιὴν ἐβάλοντο.
l0=0001 l1=001 l2=Arg l8=1 l9=393	Αὐτὰρ ἐπεὶ τὰ ἕκαστα περιφραδέωσ ἀλέγυναν, κληῖδασ μὲν πρῶτα πάλῳ διεμοιρήσαντο, ἄνδρ’ ἐντυναμένω δοιὼ μίαν· ἐκ δ’ ἄρα μέσσην ᾕρεον Ἡρακλῆι καὶ ἡρώων ἄτερ ἄλλων Ἀγκαίῳ, Τεγέησ ὅσ ῥα πτολίεθρον ἔναιεν· τοῖσ μέσσην οἴοισιν ἀπὸ κληῖδα λίποντο αὔτωσ, οὔτι πάλῳ· ἐπὶ δ’ ἔτρεπον αἰνήσαντεσ Τῖφυν ἐυστείρησ οἰήια νηὸσ ἔρυσθαι.
l0=0001 l1=001 l2=Arg l8=1 l9=401	Ἔνθεν δ’ αὖ λάιγγασ ἁλὸσ σχεδὸν ὀχλίζοντεσ, νήεον αὐτόθι βωμὸν ἐπάκτιον, Ἀπόλλωνοσ Ἀκτί̣ου Ἐμβασίοιό τ’ ἐπώνυμον· ὦκα δὲ τοίγε φιτροὺσ ἀζαλέησ στόρεσαν καθύπερθεν ἐλαίησ.
l0=0001 l1=001 l2=Arg l8=1 l9=405	τείωσ δ’ αὖτ’ ἀγέληθεν ἐπιπροέηκαν ἄγοντεσ βουκόλοι Αἰσονίδαο δύω βόε· τοὺσ δ’ ἐρύσαντο κουρότεροι ἑτάρων βωμοῦ σχεδόν, οἱ δ’ ἄρ’ ἔπειτα χέρνιβά τ’ οὐλοχύτασ τε παρέσχεθον.
l0=0001 l1=001 l2=Arg l8=1 l9=409	αὐτὰρ Ἰήσων εὔχετο κεκλόμενοσ πατρώιον Ἀπόλλωνα· ”Κλῦθι ἄναξ Παγασάσ τε πόλιν τ’ Αἰσωνίδα ναίων ἡμετέροιο τοκῆοσ ἐπώνυμον, ὅσ μοι ὑπέστησ Πυθοῖ χρειομένῳ ἄνυσιν καὶ πείραθ’ ὁδοῖο σημανέειν, αὐτὸσ γὰρ ἐπαίτιοσ ἔπλευ ἀέθλων· αὐτὸσ νῦν ἄγε νῆα σὺν ἀρτεμέεσσιν ἑταίροισ κεῖσέ τε καὶ παλίνορσον ἐσ Ἑλλάδα.
l0=0001 l1=001 l2=Arg l8=1 l9=416	σοὶ δ’ ἂν ὀπίσσω τόσσων ὅσσοι κεν νοστήσομεν ἀγλαὰ ταύρων ἱρὰ πάλιν βωμῷ ἐπιθήσομεν, ἄλλα δὲ Πυθοῖ, ἄλλα δ’ ἐσ Ὀρτυγίην ἀπερείσια δῶρα κομίσσω· νῦν δ’ ἴθι, καὶ τήνδ’ ἧμιν, Ἑκηβόλε, δέξο θυηλήν, ἥν τοι τῆσδ’ ἐπίβαθρα χάριν προτιθείμεθα νηόσ πρωτίστην· λύσαιμι δ’, ἄναξ, ἐπ’ ἀπήμονι μοίρῃ πείσματα σὴν διὰ μῆτιν· ἐπιπνεύσειε δ’ ἀήτησ μείλιχοσ, ᾧ κ’ ἐπὶ πόντον ἐλευσόμεθ’ εὐδιόωντεσ.”
l0=0001 l1=001 l2=Arg l8=1 l9=424	Ἦ, καὶ ἅμ’ εὐχωλῇ προχύτασ βάλε.
l0=0001 l1=001 l2=Arg l8=1 l9=425	τὼ δ’ ἐπὶ βουσίν ζωσάσθην, Ἀγκαῖοσ ὑπέρβιοσ Ἡρακλέησ τε· ἤτοι ὁ μὲν ῥοπάλῳ μέσσον κάρη ἀμφὶ μέτωπα πλῆξεν, ὁ δ’ ἀθρόοσ αὖθι πεσὼν ἐνερείσατο γαίῃ· Ἀγκαῖοσ δ’ ἑτέροιο κατὰ πλατὺν αὐχένα κόψασ χαλκείῳ πελέκει κρατεροὺσ διέκερσε τένοντασ, ἤριπε δ’ ἀμφοτέροισι περιρρηδὴσ κεράεσσιν.
l0=0001 l1=001 l2=Arg l8=1 l9=431	τοὺσ δ’ ἕταροι σφάξαν τε θοῶσ δεῖράν τε βοείασ, κόπτον δαίτρευόν τε καὶ ἱερὰ μῆρ’ ἐτάμοντο, κὰδ δ’ ἄμυδισ τάγε πάντα καλύψαντεσ πύκα δημῷ καῖον ἐπὶ σχίζῃσιν· ὁ δ’ ἀκρήτουσ χέε λοιβάσ Αἰσονίδησ.
l0=0001 l1=001 l2=Arg l8=1 l9=436	γήθει δὲ σέλασ θηεύμενοσ Ἴδμων πάντοσε λαμπόμενον θυέων ἄπο, τοῖό τε λιγνύν πορφυρέαισ ἑλίκεσσιν ἐναίσιμον ἀίσσουσαν· αἶψα δ’ ἀπηλεγέωσ νόον ἔκφατο Λητοί̈δαο· ”Ὑμῖν μὲν δὴ μοῖρα θεῶν χρειώ τε περῆσαι ἐνθάδε κῶασ ἄγοντασ, ἀπειρέσιοι δ’ ἐνὶ μέσσῳ κεῖσέ τε δεῦρό τ’ ἔασιν ἀνερχομένοισιν ἄεθλοι· αὐτὰρ ἐμοὶ θανέειν στυγερῇ ὑπὸ δαίμονοσ αἴσῃ τηλόθι που πέπρωται ἐπ’ Ἀσίδοσ ἠπείροιο.
l0=0001 l1=001 l2=Arg l8=1 l9=444	ὧδε κακοῖσ δεδαὼσ ἔτι καὶ πάροσ οἰωνοῖσιν πότμον ἐμόν, πάτρησ ἐξήιον, ὄφρ’ ἐπιβαίην νηόσ, ἐυκλείη δὲ δόμοισ ἐπιβάντι λίπηται.”
l0=0001 l1=001 l2=Arg l8=1 l9=447	Ὧσ ἄρ’ ἔφη· κοῦροι δὲ θεοπροπίησ ἀίοντεσ νόστῳ μὲν γήθησαν, ἄχοσ δ’ ἕλεν Ἴδμονοσ αἴσῃ.
l0=0001 l1=001 l2=Arg l8=1 l9=449	ἦμοσ δ’ ἠέλιοσ σταθερὸν παραμείβεται ἦμαρ, αἱ δὲ νέον σκοπέλοισιν ὕπο σκιόωνται ἄρουραι, δειελινὸν κλίνοντοσ ὑπὸ ζόφον ἠελίοιο, τῆμοσ ἄρ’ ἤδη πάντεσ ἐπὶ ψαμάθοισι βαθεῖαν φυλλάδα χευάμενοι πολιοῦ πρόπαρ αἰγιαλοῖο κέκλινθ’ ἑξείησ· παρὰ δέ σφισι μυρί’ ἔκειτο εἴδατα καὶ μέθυ λαρόν, ἀφυσσαμένων προχόοισιν οἰνοχόων.
l0=0001 l1=001 l2=Arg l8=1 l9=457	μετέπειτα δ’ ἀμοιβαδὶσ ἀλλήλοισιν μυθεῦνθ’ οἷά τε πολλὰ νέοι παρὰ δαιτὶ καὶ οἴνῳ τερπνῶσ ἑψιόωνται, ὅτ’ ἄατοσ ὕβρισ ἀπείη.
l0=0001 l1=001 l2=Arg l8=1 l9=459	ἔνθ’ αὖτ’ Αἰσονίδησ μὲν ἀμήχανοσ εἰν ἑοῖ αὐτῷ πορφύρεσκεν ἕκαστα, κατηφιόωντι ἐοικώσ· τὸν δ’ ἄρ’ ὑποφρασθεὶσ μεγάλῃ ὀπὶ νείκεσεν Ἴδασ· “Αἰσονίδη, τίνα τήνδε μετὰ φρεσὶ μῆτιν ἑλίσσεισ;
l0=0001 l1=001 l2=Arg l8=1 l9=463	αὔδα ἐνὶ μέσσοισι τεὸν νόον.
l0=0001 l1=001 l2=Arg l8=1 l9=464	ἦέ σε δαμνᾷ τάρβοσ ἐπιπλόμενον, τό τ’ ἀνάλκιδασ ἄνδρασ ἀτύζει;
l0=0001 l1=001 l2=Arg l8=1 l9=465	ἴστω νῦν δόρυ θοῦρον, ὅτῳ περιώσιον ἄλλων κῦδοσ ἐνὶ πτολέμοισιν ἀείρομαι, οὐδέ μ’ ὀφέλλει Ζεὺσ τόσον ὁσσάτιόν περ ἐμὸν δόρυ, μή νύ τι πῆμα λοίγιον ἔσσεσθαι μηδ’ ἀκράαντον ἄεθλον Ἴδεω γ’ ἑσπομένοιο, καὶ εἰ θεὸσ ἀντιόῳτο· τοῖόν μ’ Ἀρήνηθεν ἀοσσητῆρα κομίζεισ.”
l0=0001 l1=001 l2=Arg l8=1 l9=471	Ἦ, καὶ ἐπισχόμενοσ πλεῖον δέπασ ἀμφοτέρῃσι πῖνε χαλίκρητον λαρὸν μέθυ, δεύετο δ’ οἴνῳ χείλεα κυάνεαί τε γενειάδεσ.
l0=0001 l1=001 l2=Arg l8=1 l9=474	οἱ δ’ ὁμάδησαν πάντεσ ὁμῶσ, Ἴδμων δὲ καὶ ἀμφαδίην ἀγόρευσεν· ”Δαιμόνιε, φρονέεισ ὀλοφώια καὶ πάροσ αὐτῷ, ἦέ τοι εἰσ ἄτην ζωρὸν μέθυ θαρσαλέον κῆρ οἰδάνει ἐν στήθεσσι, θεοὺσ δ’ ἀνέηκεν ἀτίζειν;
l0=0001 l1=001 l2=Arg l8=1 l9=478	ἄλλοι μῦθοι ἔασι παρήγοροι οἷσί περ ἀνήρ θαρσύνοι ἕταρον· σὺ δ’ ἀτάσθαλα πάμπαν ἔειπασ.
l0=0001 l1=001 l2=Arg l8=1 l9=480	τοῖα φάτισ καὶ τοὺσ πρὶν ἐπιφλύειν μακάρεσσιν υἷασ Ἀλωιάδασ, οἷσ οὐδ’ ὅσον ἰσοφαρίζεισ ἠνορέην, ἔμπησ δὲ θοοῖσ ἐδάμησαν ὀιστοῖσ ἄμφω Λητοί̈δαο, καὶ ἴφθιμοί περ ἐόντεσ.”
l0=0001 l1=001 l2=Arg l8=1 l9=484	Ὧσ ἔφατ’· ἐκ δ’ ἐγέλασσεν ἄδην Ἀφαρήιοσ Ἴδασ, καί μιν ἐπιλλίζων ἠμείβετο κερτομίοισιν· ”Ἄγρει νυν τόδε σῇσι θεοπροπίῃσιν ἐνίσπεσ, εἰ καὶ ἐμοὶ τοιόνδε θεοὶ τελέουσιν ὄλεθρον οἷον Ἀλωιάδῃσι πατὴρ τεὸσ ἐγγυάλιξε· φράζεο δ’ ὅππωσ χεῖρασ ἐμὰσ σόοσ ἐξαλέαιο, χρειὼ θεσπίζων μεταμώνιον εἴ κεν ἁλῴησ.”
l0=0001 l1=001 l2=Arg l8=1 l9=491	Χώετ’ ἐνιπτάζων· προτέρω δέ κε νεῖκοσ ἐτύχθη, εἰ μὴ δηριόωντασ ὁμοκλήσαντεσ ἑταῖροι αὐτόσ τ’ Αἰσονίδησ κατερήτυεν· †ἂν δὲ καὶ† Ὀρφεύσ, λαιῇ ἀνασχόμενοσ κίθαριν, πείραζεν ἀοιδῆσ.
l0=0001 l1=001 l2=Arg l8=1 l9=495	Ἤειδεν δ’ ὡσ γαῖα καὶ οὐρανὸσ ἠδὲ θάλασσα, τὸ πρὶν ἔτ’ ἀλλήλοισι μιῇ συναρηρότα μορφῇ, νείκεοσ ἐξ ὀλοοῖο διέκριθεν ἀμφὶσ ἕκαστα· ἠδ’ ὡσ ἔμπεδον αἰὲν ἐν αἰθέρι τέκμαρ ἔχουσιν ἄστρα, σεληναίησ τε καὶ ἠελίοιο κέλευθοι· οὔρεά θ’ ὡσ ἀνέτειλε, καὶ ὡσ ποταμοὶ κελάδοντεσ αὐτῇσιν νύμφῃσι καὶ ἑρπετὰ πάντ’ ἐγένοντο.
l0=0001 l1=001 l2=Arg l8=1 l9=502	ἤειδεν δ’ ὡσ πρῶτον Ὀφίων Εὐρυνόμη τε Ὠκεανὶσ νιφόεντοσ ἔχον κράτοσ Οὐλύμποιο· ὥσ τε βίῃ καὶ χερσὶν ὁ μὲν Κρόνῳ εἴκαθε τιμῆσ, ἡ δὲ Ῥέῃ, ἔπεσον δ’ ἐνὶ κύμασιν Ὠκεανοῖο· οἱ δὲ τέωσ μακάρεσσι θεοῖσ Τιτῆσιν ἄνασσον, ὄφρα Ζεὺσ ἔτι κοῦροσ, ἔτι φρεσὶ νήπια εἰδώσ, Δικταῖον ναίεσκεν ὑπὸ σπέοσ, οἱ δέ μιν οὔπω γηγενέεσ Κύκλωπεσ ἐκαρτύναντο κεραυνῷ, βροντῇ τε στεροπῇ τε· τὰ γὰρ Διὶ κῦδοσ ὀπάζει.
l0=0001 l1=001 l2=Arg l8=1 l9=511	Ἦ, καὶ ὁ μὲν φόρμιγγα σὺν ἀμβροσίῃ σχέθεν αὐδῇ· τοὶ δ’ ἄμοτον λήξαντοσ ἔτι προύχοντο κάρηνα, πάντεσ ὁμῶσ ὀρθοῖσιν ἐπ’ οὔασιν ἠρεμέοντεσ κηληθμῷ· τοῖόν σφιν ἐνέλλιπε θέλκτρον ἀοιδῆσ.
l0=0001 l1=001 l2=Arg l8=1 l9=515	οὐδ’ †ἐπὶ δὴν μετέπειτα κερασσάμενοι Διὶ λοιβάσ, ᾗ θέμισ, ἑστηῶτεσ ἐπὶ γλώσσῃσι χέοντο αἰθομέναισ, ὕπνου δὲ διὰ κνέφασ ἐμνώοντο.
l0=0001 l1=001 l2=Arg l8=1 l9=518	Αὐτὰρ ὅτ’ αἰγλήεσσα φαεινοῖσ ὄμμασιν Ἠώσ Πηλίου αἰπεινὰσ ἴδεν ἄκριασ, ἐκ δ’ ἀνέμοιο εὔδιοι ἐκλύζοντο τινασσομένησ ἁλὸσ ἀκταί, δὴ τότ’ ἀνέγρετο Τῖφυσ, ἄφαρ δ’ ὀρόθυνεν ἑταίρουσ βαινέμεναί τ’ ἐπὶ νῆα καὶ ἀρτύνασθαι ἐρετμά.
l0=0001 l1=001 l2=Arg l8=1 l9=523	σμερδαλέον δὲ λιμὴν Παγασήιοσ ἠδὲ καὶ αὐτή Πηλιὰσ ἴαχεν Ἀργὼ ἐπισπέρχουσα νέεσθαι· ἐν γάρ οἱ δόρυ θεῖον ἐλήλατο, τό ῥ’ ἀνὰ μέσσην στεῖραν Ἀθηναίη Δωδωνίδοσ ἥρμοσε φηγοῦ.
l0=0001 l1=001 l2=Arg l8=1 l9=527	οἱ δ’ ἀνὰ σέλματα βάντεσ ἐπισχερὼ ἀλλήλοισιν, ὡσ ἐδάσαντο πάροιθεν ἐρεσσέμεν, ᾧ ἐνὶ χώρῳ εὐκόσμωσ σφετέροισι παρ’ ἔντεσιν ἑδριόωντο· μέσσῳ δ’ Ἀγκαῖοσ μέγα τε σθένοσ Ἡρακλῆοσ ἵζανον, ἄγχι δέ οἱ ῥόπαλον θέτο· καί οἱ ἔνερθε ποσσὶν ὑπεκλύσθη νηὸσ τρόπισ.
l0=0001 l1=001 l2=Arg l8=1 l9=533	εἵλκετο δ’ ἤδη πείσματα καὶ μέθυ λεῖβον ὕπερθ’ ἁλόσ, αὐτὰρ Ἰήσων δακρυόεισ γαίησ ἀπὸ πατρίδοσ ὄμματ’ ἔνεικεν.
l0=0001 l1=001 l2=Arg l8=1 l9=535	οἱ δ’, ὥστ’ ἠίθεοι Φοίβῳ χορὸν ἢ ἐνὶ Πυθοῖ ἤ που ἐν Ὀρτυγίῃ ἢ ἐφ’ ὕδασιν Ἰσμηνοῖο στησάμενοι, φόρμιγγοσ ὑπαὶ περὶ βωμὸν ὁμαρτῇ ἐμμελέωσ κραιπνοῖσι πέδον ῥήσσωσι πόδεσσιν— ὧσ οἱ ὑπ’ Ὀρφῆοσ κιθάρῃ πέπληγον ἐρετμοῖσ πόντου λάβρον ὕδωρ, ἐπὶ δὲ ῥόθια κλύζοντο· ἀφρῷ δ’ ἔνθα καὶ ἔνθα κελαινὴ κήκιεν ἅλμη δεινὸν μορμύρουσα περισθενέων μένει ἀνδρῶν, στράπτε δ’ ὑπ’ ἠελίῳ φλογὶ εἴκελα νηὸσ ἰούσησ τεύχεα· μακραὶ δ’ αἰὲν ἐλευκαίνοντο κέλευθοι, ἀτραπὸσ ὣσ χλοεροῖο διειδομένη πεδίοιο.
l0=0001 l1=001 l2=Arg l8=1 l9=546	πάντεσ δ’ οὐρανόθεν λεῦσσον θεοὶ ἤματι κείνῳ νῆα καὶ ἡμιθέων ἀνδρῶν γένοσ, οἳ τότ’ ἄριστοι πόντον ἐπιπλώεσκον· ἐπ’ ἀκροτάτῃσι δὲ νύμφαι Πηλιάδεσ σκοπιῇσιν ἐθάμβεον, εἰσορόωσαι ἔργον Ἀθηναίησ Ἰτωνίδοσ ἠδὲ καὶ αὐτούσ ἥρωασ χείρεσσιν ἐπικραδάοντασ ἐρετμά· αὐτὰρ ὅγ’ ἐξ ὑπάτου ὄρεοσ κίεν ἄγχι θαλάσσησ Χείρων Φιλλυρίδησ, πολιῇ δ’ ἐπὶ κύματοσ ἀγῇ τέγγε πόδασ, καὶ πολλὰ βαρείῃ χειρὶ κελεύων νόστον ἐπευφήμησεν ἀπηρέα νισσομένοισιν· σὺν καί οἱ παράκοιτισ, ἐπωλένιον φορέουσα Πηλεί̈δην Ἀχιλῆα, φίλῳ δειδίσκετο πατρί.
l0=0001 l1=001 l2=Arg l8=1 l9=558	Οἱ δ’ ὅτε δὴ λιμένοσ περιηγέα κάλλιπον ἀκτήν φραδμοσύνῃ μήτι τε δαί̈φρονοσ Ἁγνιάδαο Τίφυοσ, ὅσ ῥ’ ἐνὶ χερσὶν ἐύξοα τεχνηέντωσ πηδάλι’ ἀμφιέπεσκ’, ὄφρ’ ἔμπεδον ἐξιθύνοι, δή ῥα τότε μέγαν ἱστὸν ἐνεστήσαντο μεσόδμῃ, δῆσαν δὲ προτόνοισι, τανυσσάμενοι ἑκάτερθεν· κὰδ δ’ αὐτοῦ λίνα χεῦαν, ἐπ’ ἠλακάτην ἐρύσαντεσ, ἐν δὲ λιγὺσ πέσεν οὖροσ· ἐπ’ ἰκριόφιν δὲ κάλωασ ξεστῇσιν περόνῃσι διακριδὸν ἀμφιβαλόντεσ Τισαίην εὔκηλοι ὑπὲρ δολιχὴν θέον ἄκρην.
l0=0001 l1=001 l2=Arg l8=1 l9=568	τοῖσι δὲ φορμίζων εὐθήμονι μέλπεν ἀοιδῇ Οἰάγροιο πάισ Νηοσσόον εὐπατέρειαν Ἄρτεμιν, ἣ κείνασ σκοπιὰσ ἁλὸσ ἀμφιέπεσκεν ῥυομένη καὶ γαῖαν Ἰωλκίδα.
l0=0001 l1=001 l2=Arg l8=1 l9=572	τοὶ δὲ βαθείησ ἰχθύεσ ἀίσσοντεσ ὕπερθ’ ἁλόσ, ἄμμιγα παύροισ ἄπλετοι, ὑγρὰ κέλευθα διασκαίροντεσ ἕποντο· ὡσ δ’ ὁπότ’ ἀγραύλοιο μετ’ ἴχνια σημαντῆροσ μυρία μῆλ’ ἐφέπονται ἄδην κεκορημένα ποίησ εἰσ αὖλιν, ὁ δέ τ’ εἶσι πάροσ, σύριγγι λιγείῃ καλὰ μελιζόμενοσ νόμιον μέλοσ—ὧσ ἄρα τοίγε ὡμάρτευν· τὴν δ’ αἰὲν ἐπασσύτεροσ φέρεν οὖροσ.
l0=0001 l1=001 l2=Arg l8=1 l9=579	Αὐτίκα δ’ ἠερίη πολυλήιοσ αἶα Πελασγῶν δύετο, Πηλιάδασ δὲ παρεξήμειβον ἐρίπνασ, αἰὲν ἐπιπροθέοντεσ, ἔδυνε δὲ Σηπιὰσ ἄκρη· φαίνετο δ’ εἰναλίη Σκίαθοσ, φαίνοντο δ’ ἄπωθεν Πειρεσιαὶ Μάγνησσά θ’ ὑπεύδιοσ ἠπείροιο ἀκτὴ καὶ τύμβοσ Δολοπήιοσ.
l0=0001 l1=001 l2=Arg l8=1 l9=585	ἔνθ’ ἄρα τοίγε ἑσπέριοι ἀνέμοιο παλιμπνοίῃσιν ἔκελσαν· καί μιν κυδαίνοντεσ ὑπὸ κνέφασ ἔντομα μήλων κεῖαν ὀρινομένησ ἁλὸσ οἴδματι, διπλόα δ’ ἀκταῖσ ἤματ’ ἐλινύεσκον.
l0=0001 l1=001 l2=Arg l8=1 l9=589	ἀτὰρ τριτάτῳ προέηκαν νῆα, τανυσσάμενοι περιώσιον ὑψόθι λαῖφοσ· τὴν δ’ ἀκτὴν Ἀφέτασ Ἀργοῦσ ἔτι κικλήσκουσιν.
l0=0001 l1=001 l2=Arg l8=1 l9=591	Ἔνθεν δὲ προτέρωσε παρεξέθεον Μελίβοιαν, ἀκτήν τ’ αἰγιαλόν τε δυσήνεμον †εἰσορόωντεσ· ἠῶθεν δ’ Ὁμόλην αὐτοσχεδὸν εἰσορόωντεσ πόντῳ κεκλιμένην παρεμέτρεον.
l0=0001 l1=001 l2=Arg l8=1 l9=595	οὐδ’ ἔτι δηρόν μέλλον ὑπὲκ ποταμοῖο βαλεῖν Ἀμύροιο ῥέεθρα· κεῖθεν δ’ Εὐρυμένασ τε πολυκλύστουσ τε φάραγγασ Ὄσσησ Οὐλύμποιό τ’ ἐσέδρακον, αὐτὰρ ἔπειτα κλίτεα Παλλήναια, Καναστραίην ὑπὲρ ἄκρην, ἤνυσαν, ἐννύχιοι πνοιῇ ἀνέμοιο θέοντεσ.
l0=0001 l1=001 l2=Arg l8=1 l9=600	ἦρι δὲ νισσομένοισιν Ἄθω ἀνέτειλε κολώνη Θρηικίη, ἣ τόσσον ἀπόπροθι Λῆμνον ἐοῦσαν ὅσσον ἐσ ἔνδιόν κεν ἐύστολοσ ὁλκὰσ ἀνύσσαι, ἀκροτάτῃ κορυφῇ σκιάει καὶ ἐσάχρι Μυρίνησ.
l0=0001 l1=001 l2=Arg l8=1 l9=604	τοῖσιν δ’ αὐτῆμαρ μὲν ἄεν καὶ ἐπὶ κνέφασ οὖροσ πάγχυ μάλ’ ἀκραήσ, τετάνυστο δὲ λαίφεα νηόσ· αὐτὰρ ἅμ’ ἠελίοιο βολαῖσ ἀνέμοιο λιπόντοσ, εἰρεσίῃ κραναὴν Σιντηίδα νῆσον ἵκοντο.
l0=0001 l1=001 l2=Arg l8=1 l9=608	Ἔνθ’ ἄμυδισ πᾶσ δῆμοσ ὑπερβασίῃσι γυναικῶν νηλειῶσ δέδμητο παροιχομένῳ λυκάβαντι.
l0=0001 l1=001 l2=Arg l8=1 l9=610	δὴ γὰρ κουριδίασ μὲν ἀπηνήναντο γυναῖκασ ἀνέρεσ ἐχθήραντεσ, ἔχον δ’ ἐπὶ ληιάδεσσι τρηχὺν ἔρον, ἃσ αὐτοὶ ἀγίνεον ἀντιπέρηθεν Θρηικίην δῃοῦντεσ· ἐπεὶ χόλοσ αἰνὸσ ὄπαζε Κύπριδοσ, οὕνεκά μιν γεράων ἐπὶ δηρὸν ἄτισσαν.
l0=0001 l1=001 l2=Arg l8=1 l9=615	ὦ μέλεαι ζήλοιό τ’ ἐπισμυγερῶσ ἀκόρητοι· οὐκ οἶον σὺν τῇσιν ἑοὺσ ἔρραισαν ἀκοίτασ ἀμφ’ εὐνῇ, πᾶν δ’ ἄρσεν ὁμοῦ γένοσ, ὥσ κεν ὀπίσσω μή τινα λευγαλέοιο φόνου τείσειαν ἀμοιβήν.
l0=0001 l1=001 l2=Arg l8=1 l9=619	οἴη δ’ ἐκ πασέων γεραροῦ περιφείσατο πατρόσ Ὑψιπύλεια Θόαντοσ, ὃ δὴ κατὰ δῆμον ἄνασσε, λάρνακι δ’ ἐν κοίλῃ μιν ὕπερθ’ ἁλὸσ ἧκε φέρεσθαι, αἴ κε φύγῃ.
l0=0001 l1=001 l2=Arg l8=1 l9=623	καὶ τὸν μὲν ἐσ Οἰνοίην ἐρύσαντο (πρόσθεν, ἀτὰρ Σίκινόν γε μεθύστερον αὐδηθεῖσαν) νῆσον ἐπακτῆρεσ (Σικίνου ἄπο, τόν ῥα Θόαντι νηιὰσ Οἰνοίη νύμφη τέκεν εὐνηθεῖσα)· τῇσι δὲ βουκόλιαί τε βοῶν χάλκειά τε δύνειν τεύχεα πυροφόρουσ τε διατμήξασθαι ἀρούρασ ῥηίτερον πάσῃσιν Ἀθηναίησ πέλεν ἔργων, οἷσ αἰεὶ τὸ πάροιθεν ὁμίλεον.
l0=0001 l1=001 l2=Arg l8=1 l9=630	ἀλλὰ γὰρ ἔμπησ ἦ θαμὰ δὴ πάπταινον ἐπὶ πλατὺν ὄμμασι πόντον δείματι λευγαλέῳ ὁπότε Θρήικεσ ἴασι· τῶ καὶ ὅτ’ ἐγγύθι νήσου ἐρεσσομένην ἴδον Ἀργώ, αὐτίκα πασσυδίῃ πυλέων ἔκτοσθε Μυρίνησ δήια τεύχεα δῦσαι ἐσ αἰγιαλὸν προχέοντο, Θυιάσιν ὠμοβόροισ ἴκελαι, φὰν γάρ που ἱκάνειν Θρήικασ· ἡ δ’ ἅμα τῇσι Θοαντιὰσ Ὑψιπύλεια δῦν’ ἐνὶ τεύχεσι πατρόσ.
l0=0001 l1=001 l2=Arg l8=1 l9=638	ἀμηχανίῃ δ’ ἔσχοντο ἄφθογγοι, τοῖόν σφιν ἐπὶ δέοσ ᾐωρεῖτο.
l0=0001 l1=001 l2=Arg l8=1 l9=639	Τείωσ δ’ αὖτ’ ἐκ νηὸσ ἀριστῆεσ προέηκαν Αἰθαλίδην κήρυκα θοόν, τῷπέρ τε μέλεσθαι ἀγγελίασ καὶ σκῆπτρον ἐπέτραπον Ἑρμείαο σφωιτέροιο τοκῆοσ, ὅ οἱ μνῆστιν πόρε πάντων ἄφθιτον· οὐδ’ ἔτι νῦν περ ἀποιχομένου Ἀχέροντοσ δίνασ ἀπροφάτουσ ψυχὴν ἐπιδέδρομε λήθη· ἀλλ’ ἥγ’ ἔμπεδον αἰὲν ἀμειβομένη μεμόρηται, ἄλλοθ’ ὑποχθονίοισ ἐναρίθμιοσ, ἄλλοτ’ ἐσ αὐγάσ ἠελίου ζωοῖσι μετ’ ἀνδράσιν—ἀλλὰ τί μύθουσ Αἰθαλίδεω χρειώ με διηνεκέωσ ἀγορεύειν;
l0=0001 l1=001 l2=Arg l8=1 l9=649	ὅσ ῥα τόθ’ Ὑψιπύλην μειλίξατο δέχθαι ἰόντασ ἤματοσ ἀνομένοιο διὰ κνέφασ.
l0=0001 l1=001 l2=Arg l8=1 l9=651	οὐδὲ μὲν ἠοῖ πείσματα νηὸσ ἔλυσαν ἐπὶ πνοιῇ βορέαο.
l0=0001 l1=001 l2=Arg l8=1 l9=652	Λημνιάδεσ δὲ γυναῖκεσ ἀνὰ πτόλιν ἷζον ἰοῦσαι εἰσ ἀγορήν, αὐτὴ γὰρ ἐπέφραδεν Ὑψιπύλεια.
l0=0001 l1=001 l2=Arg l8=1 l9=654	καί ῥ’ ὅτε δὴ μάλα πᾶσαι ὁμιλαδὸν ἠγερέθοντο, αὐτίκ’ ἄρ’ ἥγ’ ἐνὶ τῇσιν ἐποτρύνουσ’ ἀγόρευεν· “Ὦ φίλαι, εἰ δ’ ἄγε δὴ μενοεικέα δῶρα πόρωμεν ἀνδράσιν, οἷά τ’ ἔοικεν ἄγειν ἐπὶ νηὸσ ἔχοντασ, ἤια καὶ μέθυ λαρόν, ἵν’ ἔμπεδον ἔκτοθι πύργων μίμνοιεν, μηδ’ ἄμμε κατὰ χρειὼ μεθέποντεσ ἀτρεκέωσ γνώωσι, κακὴ δ’ ἐπὶ πολλὸν ἵκηται βάξισ, ἐπεὶ μέγα ἔργον ἐρέξαμεν· οὐδέ τι πάμπαν θυμηδὲσ καὶ τοῖσι τόγ’ ἔσσεται εἴ κε δαεῖεν.
l0=0001 l1=001 l2=Arg l8=1 l9=663	ἡμετέρη μὲν νῦν τοίη παρενήνοθε μῆτισ· ὑμέων δ’ εἴ τισ ἄρειον ἔποσ μητίσεται ἄλλη, εἰρέσθω· τοῦ γάρ τε καὶ εἵνεκα δεῦρο κάλεσσα.”
l0=0001 l1=001 l2=Arg l8=1 l9=666	Ὧσ ἄρ’ ἔφη, καὶ θῶκον ἐφίζανε πατρὸσ ἑοῖο λάινον.
l0=0001 l1=001 l2=Arg l8=1 l9=668	αὐτὰρ ἔπειτα φίλη τροφὸσ ὦρτο Πολυξώ.
l0=0001 l1=001 l2=Arg l8=1 l9=668	γήραϊ δὴ ῥικνοῖσιν ἐπισκάζουσα πόδεσσιν, βάκτρῳ ἐρειδομένη, πέρι δὲ μενέαιν’ ἀγορεῦσαι· τῇ καὶ παρθενικαὶ πίσυρεσ σχεδὸν ἑδριόωντο ἀδμῆτεσ, λευκῇσιν ἐπιχνοάουσαι ἐθείραισ.
l0=0001 l1=001 l2=Arg l8=1 l9=672	στῆ δ’ ἄρ’ ἐνὶ μέσσῃ ἀγορῇ, ἀνὰ δ’ ἔσχεθε δειρήν ἦκα μόλισ κυφοῖο μεταφρένου, ὧδέ τ’ ἔειπεν· ”Δῶρα μέν, ὡσ αὐτῇ περ ἐφανδάνει Ὑψιπυλείῃ, πέμπωμεν ξείνοισιν, ἐπεὶ καὶ ἄρειον ὀπάσσαι· ὔμμι γε μὴν τίσ μῆτισ ἐπαυρέσθαι βιότοιο, αἴ κεν ἐπιβρίσῃ Θρήιξ στρατὸσ ἠέ τισ ἄλλοσ δυσμενέων, ἅ τε πολλὰ μετ’ ἀνθρώποισι πέλονται, ὡσ καὶ νῦν ὅδ’ ὅμιλοσ ἀνωίστωσ ἐφικάνει;
l0=0001 l1=001 l2=Arg l8=1 l9=680	εἰ δὲ τὸ μὲν μακάρων τισ ἀποτρέποι, ἄλλα δ’ ὀπίσσω μυρία δηιοτῆτοσ ὑπέρτερα πήματα μίμνει.
l0=0001 l1=001 l2=Arg l8=1 l9=682	εὖτ’ ἂν δὴ γεραραὶ μὲν ἀποφθινύθωσι γυναῖκεσ, κουρότεραι δ’ ἄγονοι στυγερὸν ποτὶ γῆρασ ἵκησθε, πῶσ τῆμοσ βώσεσθε, δυσάμμοροι;
l0=0001 l1=001 l2=Arg l8=1 l9=685	ἦε βαθείαισ αὐτόματοι βόεσ ὔμμιν ἐνιζευχθέντεσ ἀρούραισ γειοτόμον νειοῖο διειρύσσουσιν ἄροτρον, καὶ πρόκα τελλομένου ἔτεοσ στάχυν ἀμήσονται;
l0=0001 l1=001 l2=Arg l8=1 l9=688	ἦ μὲν ἐγών, εἰ καί με τὰ νῦν ἔτι πεφρίκασιν Κῆρεσ, ἐπερχόμενόν που ὀίομαι εἰσ ἔτοσ ἤδη γαῖαν ἐφέσσεσθαι, κτερέων ἀπὸ μοῖραν ἑλοῦσα αὔτωσ ᾗ θέμισ ἐστί, πάροσ κακότητι πελάσσαι· ὁπλοτέρῃσι δὲ πάγχυ τάδε φράζεσθαι ἄνωγα.
l0=0001 l1=001 l2=Arg l8=1 l9=693	νῦν γὰρ δὴ παρὰ ποσσὶν ἐπήβολόσ ἐστ’ ἀλεωρή, εἴ κεν ἐπιτρέψητε δόμουσ καὶ ληίδα πᾶσαν ὑμετέρην ξείνοισι καὶ ἀγλαὸν ἄστυ μέλεσθαι.”
l0=0001 l1=001 l2=Arg l8=1 l9=696	Ὧσ ἔφατ’· ἐν δ’ ἀγορὴ πλῆτο θρόου, εὔαδε γάρ σφιν μῦθοσ· ἀτὰρ μετὰ τήνγε παρασχεδὸν αὖτισ ἀνῶρτο Ὑψιπύλη, καὶ τοῖον ὑποβλήδην ἔποσ ηὔδα· ”Εἰ μὲν δὴ πάσῃσιν ἐφανδάνει ἥδε μενοινή, ἤδη κεν μετὰ νῆα καὶ ἄγγελον ὀτρύναιμι.”
l0=0001 l1=001 l2=Arg l8=1 l9=701	Ἦ ῥα, καὶ ἀμφίπολον μετεφώνεεν ἆσσον ἐοῦσαν· ”Ὄρσο μοι, Ἰφινόη, τοῦδ’ ἀνέροσ ἀντιόωσα ἡμέτερόνδε μολεῖν ὅστισ στόλου ἡγεμονεύει, ὄφρα τί οἱ δήμοιο ἔποσ θυμηδὲσ ἐνίσπω· καὶ δ’ αὐτοὺσ γαίησ τε καὶ ἄστεοσ, αἴ κ’ ἐθέλωσι, κέκλεο θαρσαλέωσ ἐπιβαινέμεν εὐμενέοντασ.”
l0=0001 l1=001 l2=Arg l8=1 l9=707	Ἦ, καὶ ἔλυσ’ ἀγορήν· μετὰ δ’ εἰσ ἑὸν ὦρτο νέεσθαι.
l0=0001 l1=001 l2=Arg l8=1 l9=708	ὧσ δὲ καὶ Ἰφινόη Μινύασ ἵκεθ’· οἱ δ’ ἐρέεινον χρεῖοσ ὅ τι φρονέουσα μετήλυθεν.
l0=0001 l1=001 l2=Arg l8=1 l9=710	ὦκα δὲ τούσγε πασσυδίῃ μύθοισι προσέννεπεν ἐξερέοντασ· ”Κούρη τοί μ’ ἐφέηκε Θοαντιὰσ ἐνθάδ’ ἰοῦσαν Ὑψιπύλη καλέειν νηὸσ πρόμον ὅστισ ὄρωρεν, ὄφρα τί οἱ δήμοιο ἔποσ θυμηδὲσ ἐνίσπῃ· καὶ δ’ αὐτοὺσ γαίησ τε καὶ ἄστεοσ, αἴ κ’ ἐθέλητε, κέκλεται αὐτίκα νῦν ἐπιβαινέμεν εὐμενέοντασ.”
l0=0001 l1=001 l2=Arg l8=1 l9=716	Ὧσ ἄρ’ ἔφη, πάντεσσι δ’ ἐναίσιμοσ ἥνδανε μῦθοσ· Ὑψιπύλην δ’ εἴσαντο καταφθιμένοιο Θόαντοσ τηλυγέτην γεγαυῖαν ἀνασσέμεν.
l0=0001 l1=001 l2=Arg l8=1 l9=719	ὦκα δὲ τόνγε πέμπον ἴμεν, καὶ δ’ αὐτοὶ ἐπεντύνοντο νέεσθαι.
l0=0001 l1=001 l2=Arg l8=1 l9=720	Αὐτὰρ ὅγ’ ἀμφ’ ὤμοισι, θεᾶσ Ἰτωνίδοσ ἔργον, δίπλακα πορφυρέην περονήσατο, τήν οἱ ὄπασσε Παλλάσ, ὅτε πρῶτον δρυόχουσ ἐπεβάλλετο νηόσ Ἀργοῦσ, καὶ κανόνεσσι δάε ζυγὰ μετρήσασθαι.
l0=0001 l1=001 l2=Arg l8=1 l9=724	τῆσ μὲν ῥηίτερόν κεν ἐσ ἠέλιον ἀνιόντα ὄσσε βάλοισ ἢ κεῖνο μεταβλέψειασ ἔρευθοσ· δὴ γάρ τοι μέσση μὲν ἐρευθήεσσα τέτυκτο· ἄκρα δὲ πορφυρέη πάντη πέλεν, ἐν δ’ ἄρ’ ἑκάστῳ τέρματι δαίδαλα πολλὰ διακριδὸν εὖ ἐπέπαστο.
l0=0001 l1=001 l2=Arg l8=1 l9=729	Ἐν μὲν ἔσαν Κύκλωπεσ ἐπ’ ἀφθίτῳ ἡμμένοι ἔργῳ, Ζηνὶ κεραυνὸν ἄνακτι πονεύμενοι· ὃσ τόσον ἤδη παμφαίνων ἐτέτυκτο, μιῆσ δ’ ἔτι δεύετο μοῦνον ἀκτῖνοσ· τὴν οἵγε σιδηρείῃσ ἐλάασκον σφύρῃσιν, μαλεροῖο πυρὸσ ζείουσαν ἀυτμήν.
l0=0001 l1=001 l2=Arg l8=1 l9=734	Ἐν δ’ ἔσαν Ἀντιόπησ Ἀσωπίδοσ υἱέε δοιώ, Ἀμφίων καὶ Ζῆθοσ, ἀπύργωτοσ δ’ ἔτι Θήβη κεῖτο πέλασ· τῆσ οἵγε νέον βάλλοντο δομαίουσ ἱέμενοι· Ζῆθοσ μὲν ἐπωμαδὸν ἠέρταζεν οὔρεοσ ἠλιβάτοιο κάρη, μογέοντι ἐοικώσ· Ἀμφίων δ’ ἐπὶ οἷ χρυσέῃ φόρμιγγι λιγαίνων ἤιε, δὶσ τόσση δὲ μετ’ ἴχνια νίσσετο πέτρη.
l0=0001 l1=001 l2=Arg l8=1 l9=741	Ἑξείησ δ’ ἤσκητο βαθυπλόκαμοσ Κυθέρεια Ἄρεοσ ὀχμάζουσα θοὸν σάκοσ, ἐκ δέ οἱ ὤμου πῆχυν ἔπι σκαιὸν ξυνοχὴ κεχάλαστο χιτῶνοσ νέρθε παρὲκ μαζοῖο· τὸ δ’ ἀντίον ἀτρεκὲσ αὔτωσ χαλκείῃ δείκηλον ἐν ἀσπίδι φαίνετ’ ἰδέσθαι.
l0=0001 l1=001 l2=Arg l8=1 l9=746	Ἐν δὲ βοῶν ἔσκεν λάσιοσ νομόσ, ἀμφὶ δὲ τῇσιν Τηλεβόαι μάρναντο καὶ υἱέεσ Ἠλεκτρύωνοσ, οἱ μὲν ἀμυνόμενοι, ἀτὰρ οἵγ’ ἐθέλοντεσ ἀμέρσαι, ληισταὶ Τάφιοι· τῶν δ’ αἵματι δεύετο λειμών ἑρσήεισ, πολέεσ δ’ ὀλίγουσ βιόωντο νομῆασ.
l0=0001 l1=001 l2=Arg l8=1 l9=751	Ἐν δὲ δύω δίφροι πεπονήατο δηριόωντε· καὶ τοῦ μὲν προπάροιθε Πέλοψ ἴθυνε τινάσσων ἡνία, σὺν δέ οἱ ἔσκε παραιβάτισ Ἱπποδάμεια· τοῦ δὲ μεταδρομάδην ἐπὶ Μυρτίλοσ ἤλαεν ἵππουσ, σὺν τῷ δ’ Οἰνόμαοσ, προτενὲσ δόρυ χειρὶ μεμαρπώσ, ἄξονοσ ἐν πλήμνῃσι παρακλιδὸν ἀγνυμένοιο πῖπτεν, ἐπεσσύμενοσ Πελοπήια νῶτα δαί̈ξαι.
l0=0001 l1=001 l2=Arg l8=1 l9=758	Ἐν καὶ Ἀπόλλων Φοῖβοσ ὀιστεύων ἐτέτυκτο, βούπαισ, οὔπω πολλόσ, ἑὴν ἐρύοντα καλύπτρησ μητέρα θαρσαλέωσ Τιτυὸν μέγαν, ὅν ῥ’ ἔτεκέν γε δῖ’ Ἐλάρη, θρέψεν δὲ καὶ ἂψ ἐλοχεύσατο Γαῖα.
l0=0001 l1=001 l2=Arg l8=1 l9=762	Ἐν καὶ Φρίξοσ ἔην Μινυήιοσ, ὡσ ἐτεόν περ εἰσαί̈ων κριοῦ, ὁ δ’ ἄρ’ ἐξενέποντι ἐοικώσ.
l0=0001 l1=001 l2=Arg l8=1 l9=764	κείνουσ κ’ εἰσορόων ἀκέοισ ψεύδοιό τε θυμόν, ἐλπόμενοσ πυκινήν τιν’ ἀπὸ σφείων ἐσακοῦσαι βάξιν, ὃ καὶ δηρὸν περιπορπίδα θηήσαιο.
l0=0001 l1=001 l2=Arg l8=1 l9=767	Τοῖ’ ἄρα δῶρα θεᾶσ Ἰτωνίδοσ ἦεν Ἀθήνησ· δεξιτερῇ δ’ ἕλεν ἔγχοσ ἑκηβόλον, ὅ ῥ’ Ἀταλάντη Μαινάλῳ ἔν ποτέ οἱ ξεινήιον ἐγγυάλιξε, πρόφρων ἀντομένη, πέρι γὰρ μενέαινεν ἕπεσθαι τὴν ὁδόν· ἀλλ’, ὅσον αὐτὸσ ἑκών, ἀπερήτυε κούρην, δεῖσε γὰρ ἀργαλέασ ἔριδασ φιλότητοσ ἕκητι.
l0=0001 l1=001 l2=Arg l8=1 l9=773	Βῆ δ’ ἴμεναι προτὶ ἄστυ, φαεινῷ ἀστέρι ἶσοσ, ὅν ῥά τε νηγατέῃσιν ἐεργόμεναι καλύβῃσιν νύμφαι θηήσαντο δόμων ὕπερ ἀντέλλοντα, καί σφισι κυανέοιο δι’ αἰθέροσ ὄμματα θέλγει καλὸν ἐρευθόμενοσ, γάνυται δέ τε ἠιθέοιο παρθένοσ ἱμείρουσα μετ’ ἀλλοδαποῖσιν ἐόντοσ ἀνδράσιν, ᾧ κέν μιν μνηστὴν κομέωσι τοκῆεσ— τῷ ἴκελοσ προπόλοιο κατὰ στίβον ἤιεν ἥρωσ· καί ῥ’ ὅτε δὴ πυλέων τε καὶ ἄστεοσ ἐντὸσ ἔβησαν, δημότεραι μὲν ὄπισθεν ἐπεκλονέοντο γυναῖκεσ γηθόσυναι ξείνῳ· ὁ δ’ ἐπὶ χθονὸσ ὄμματ’ ἐρείσασ νίσσετ’ ἀπηλεγέωσ, ὄφρ’ ἀγλαὰ δώμαθ’ ἵκανεν Ὑψιπύλησ.
l0=0001 l1=001 l2=Arg l8=1 l9=786	ἄνεσαν δὲ θύρασ προφανέντι θεράπναι δικλίδασ, εὐτύκτοισιν ἀρηρεμένασ σανίδεσσιν· ἔνθα μιν Ἰφινόη κλισμῷ ἔνι παμφανόωντι ἐσσυμένωσ καλῆσ διὰ παστάδοσ εἷσεν ἄγουσα ἀντία δεσποίνησ.
l0=0001 l1=001 l2=Arg l8=1 l9=790	ἡ δ’ ἐγκλιδὸν ὄσσε βαλοῦσα παρθενικὴ ἐρύθηνε παρηίδασ· ἔμπα δὲ τόνγε αἰδομένη μύθοισι προσέννεπεν αἱμυλίοισιν· “Ξεῖνε, τίη μίμνοντεσ ἐπὶ χρόνον ἔκτοθι πύργων ἧσθ’ αὔτωσ;
l0=0001 l1=001 l2=Arg l8=1 l9=794	ἐπεὶ οὐ μὲν ὑπ’ ἀνδράσι ναίεται ἄστυ, ἀλλὰ Θρηικίησ ἐπινάστιοι ἠπείροιο πυροφόρουσ ἀρόωσι γύασ.
l0=0001 l1=001 l2=Arg l8=1 l9=796	κακότητα δὲ πᾶσαν ἐξερέω νημερτέσ, ἵν’ εὖ γνοίητε καὶ αὐτοί.
l0=0001 l1=001 l2=Arg l8=1 l9=797	εὖτε Θόασ ἀστοῖσι πατὴρ ἐμὸσ ἐμβασίλευε, τηνίκα Θρηικίουσ οἵ τ’ ἀντία ναιετάουσι Λήμνου ἀπορνύμενοι λαοὶ πέρθεσκον ἐναύλουσ ἐκ νηῶν, αὐτῇσι δ’ ἀπείρονα ληίδα κούραισ δεῦρ’ ἄγον.
l0=0001 l1=001 l2=Arg l8=1 l9=802	οὐλομένη δὲ θεᾶσ πορσύνετο μῆνισ Κύπριδοσ, ἥ τέ σφιν θυμοφθόρον ἔμβαλεν ἄτην· δὴ γὰρ κουριδίασ μὲν ἀπέστυγον ἔκ τε μελάθρων ᾗ ματίῃ εἴξαντεσ ἀπεσσεύοντο γυναῖκασ, αὐτὰρ ληιάδεσσι δορικτήταισ παρίαυον, σχέτλιοι.
l0=0001 l1=001 l2=Arg l8=1 l9=807	ἦ μὲν δηρὸν ἐτέτλαμεν, εἴ κέ ποτ’ αὖτισ ὀψὲ μεταστρέψωσι νόον· τὸ δὲ διπλόον αἰεί πῆμα κακὸν προύβαινεν.
l0=0001 l1=001 l2=Arg l8=1 l9=809	ἀτιμάζοντο δὲ τέκνα γνήσι’ ἐνὶ μεγάροισ, σκοτίη δ’ ἄρα θάλλε γενέθλη· αὔτωσ δ’ ἀδμῆτεσ κοῦραι, χῆραί τ’ ἐπὶ τῇσι μητέρεσ, ἂμ πτολίεθρον ἀτημελέεσ ἀλάληντο· οὐδὲ πατὴρ ὀλίγον περ ἑῆσ ἀλέγιζε θυγατρόσ, εἰ καὶ ἐν ὀφθαλμοῖσι δαϊζομένην ὁρόῳτο μητρυιῆσ ὑπὸ χερσὶν ἀτασθάλου· οὐδ’ ἀπὸ μητρόσ λώβην ὡσ τὸ πάροιθεν ἀεικέα παῖδεσ ἄμυνον, οὐδὲ κασιγνήτοισι κασιγνήτη μέλε θυμῷ· ἀλλ’ οἶαι κοῦραι ληίτιδεσ ἔν τε δόμοισιν ἔν τε χοροῖσ ἀγορῇ τε καὶ εἰλαπίνῃσι μέλοντο, εἰσόκε τισ θεὸσ ἄμμιν ὑπέρβιον ἔμβαλε θάρσοσ, ἂψ ἀναερχομένουσ Θρῃκῶν ἄπο μηκέτι πύργοισ δέχθαι, ἵν’ ἢ φρονέοιεν ἅπερ θέμισ, ἠέ πῃ ἄλλῃ αὐταῖσ ληιάδεσσιν ἀφορμηθέντεσ ἵκοιντο.
l0=0001 l1=001 l2=Arg l8=1 l9=823	οἱ δ’ ἄρα θεσσάμενοι παίδων γένοσ ὅσσον ἔλειπτο ἄρσεν ἀνὰ πτολίεθρον, ἔβαν πάλιν ἔνθ’ ἔτι νῦν περ Θρηικίησ ἄροσιν χιονώδεα †ναιετάουσιν.
l0=0001 l1=001 l2=Arg l8=1 l9=826	τῶ ὑμεῖσ στρωφᾶσθ’ ἐπιδήμιοι· εἰ δέ κεν αὖθι ναιετάειν ἐθέλοισ καί τοι ἅδοι, ἦ τ’ ἂν ἔπειτα πατρὸσ ἐμεῖο Θόαντοσ ἔχοισ γέρασ· οὐδέ σ’ ὀίω γαῖαν ὀνόσσεσθαι, περὶ γὰρ βαθυλήιοσ ἄλλων νήσων Αἰγαίῃ ὅσαι εἰν ἁλὶ ναιετάουσιν.
l0=0001 l1=001 l2=Arg l8=1 l9=831	ἀλλ’ ἄγε νῦν ἐπὶ νῆα κιὼν ἑτάροισιν ἐνίσπεσ μύθουσ ἡμετέρουσ, μηδ’ ἔκτοθι μίμνε πόληοσ.”
l0=0001 l1=001 l2=Arg l8=1 l9=833	Ἴσκεν, ἀμαλδύνουσα φόνου τέλοσ οἷον ἐτύχθη ἀνδράσιν· αὐτὰρ ὁ τήνγε παραβλήδην προσέειπεν· ”Ὑψιπύλη, μάλα κεν θυμηδέοσ ἀντιάσαιμεν χρησμοσύνησ ἣν ἄμμι σέθεν χατέουσιν ὀπάζεισ.
l0=0001 l1=001 l2=Arg l8=1 l9=837	εἶμι δ’ ὑπότροποσ αὖτισ ἀνὰ πτόλιν, εὖτ’ ἂν ἕκαστα ἐξείπω κατὰ κόσμον.
l0=0001 l1=001 l2=Arg l8=1 l9=839	ἀνακτορίη δὲ μελέσθω σοίγ’ αὐτῇ καὶ νῆσοσ· ἔγωγε μὲν οὐκ ἀθερίζων χάζομαι, ἀλλά με λυγροὶ ἐπισπέρχουσιν ἄεθλοι.”
l0=0001 l1=001 l2=Arg l8=1 l9=841	Ἦ, καὶ δεξιτερῆσ χειρὸσ θίγεν, αἶψα δ’ ὀπίσσω βῆ ῥ’ ἴμεν· ἀμφὶ δὲ τόνγε νεήνιδεσ ἄλλοθεν ἄλλαι μυρίαι εἱλίσσοντο κεχαρμέναι, ὄφρα πυλάων ἐξέμολεν.
l0=0001 l1=001 l2=Arg l8=1 l9=845	μετέπειτα δ’ ἐυτροχάλοισιν ἀμάξαισ ἀκτὴν εἰσανέβαν ξεινήια πολλὰ φέρουσαι, μῦθον ὅτ’ ἤδη πάντα διηνεκέωσ ἀγόρευσε τόν ῥα καλεσσαμένη διεπέφραδεν Ὑψιπύλεια· καὶ δ’ αὐτοὺσ ξεινοῦσθαι ἐπὶ σφεὰ δώματ’ ἄγεσκον, ῥηιδίωσ· Κύπρισ γὰρ ἐπὶ γλυκὺν ἵμερον ὦρσεν, Ἡφαίστοιο χάριν πολυμήτιοσ, ὄφρα κεν αὖτισ ναίηται μετόπισθεν ἀκήρατοσ ἀνδράσι Λῆμνοσ.
l0=0001 l1=001 l2=Arg l8=1 l9=852	ἔνθ’ ὁ μὲν Ὑψιπύλησ βασιλήιον ἐσ δόμον ὦρτο Αἰσονίδησ· οἱ δ’ ἄλλοι ὅπῃ καὶ ἔκυρσαν ἕκαστοσ, Ἡρακλῆοσ ἄνευθεν, ὁ γὰρ παρὰ νηὶ λέλειπτο αὐτὸσ ἑκὼν παῦροί τε διακρινθέντεσ ἑταῖροι.
l0=0001 l1=001 l2=Arg l8=1 l9=856	αὐτίκα δ’ ἄστυ χοροῖσι καὶ εἰλαπίνῃσι γεγήθει καπνῷ κνισήεντι περίπλεον· ἔξοχα δ’ ἄλλων ἀθανάτων Ἥρησ υἷα κλυτὸν ἠδὲ καὶ αὐτήν Κύπριν ἀοιδῇσιν θυέεσσί τε μειλίσσοντο.
l0=0001 l1=001 l2=Arg l8=1 l9=860	Ἀμβολίη δ’ εἰσ ἦμαρ ἀεὶ ἐξ ἤματοσ ἦεν ναυτιλίησ.
l0=0001 l1=001 l2=Arg l8=1 l9=862	δηρὸν δ’ ἂν ἐλίνυον αὖθι μένοντεσ, εἰ μὴ ἀολλίσσασ ἑτάρουσ ἀπάνευθε γυναικῶν Ἡρακλέησ τοίοισιν ἐνιπτάζων μετέειπεν· ”Δαιμόνιοι, πάτρησ ἐμφύλιον αἷμ’ ἀποέργει ἡμέασ, ἦε γάμων ἐπιδευέεσ ἐνθάδ’ ἔβημεν κεῖθεν, ὀνοσσάμενοι πολιήτιδασ, αὖθι δ’ ἕαδεν ναίοντασ λιπαρὴν ἄροσιν Λήμνοιο ταμέσθαι;
l0=0001 l1=001 l2=Arg l8=1 l9=868	οὐ μάλ’ ἐυκλειεῖσ γε σὺν ὀθνείῃσι γυναιξίν ἐσσόμεθ’ ὧδ’ ἐπὶ δηρὸν ἐελμένοι, οὐδὲ τὸ κῶασ αὐτόματον δώσει τισ ἑλεῖν θεὸσ εὐξαμένοισιν.
l0=0001 l1=001 l2=Arg l8=1 l9=871	ἴομεν αὖτισ ἕκαστοι ἐπὶ σφεά· τὸν δ’ ἐνὶ λέκτροισ Ὑψιπύλησ εἰᾶτε πανήμερον, εἰσόκε Λῆμνον παισὶν ἐπανδρώσῃ, μεγάλη τέ ἑ βάξισ ἔχῃσιν.”
l0=0001 l1=001 l2=Arg l8=1 l9=874	Ὧσ νείκεσσεν ὅμιλον· ἐναντία δ’ οὔ νύ τισ ἔτλη ὄμματ’ ἀνασχεθέειν οὐδὲ προτιμυθήσασθαι, ἀλλ’ αὔτωσ ἀγορῆθεν ἐπαρτίζοντο νέεσθαι σπερχόμενοι.
l0=0001 l1=001 l2=Arg l8=1 l9=878	ταὶ δέ σφιν ἐπέδραμον, εὖτ’ ἐδάησαν· ὡσ δ’ ὅτε λείρια καλὰ περιβρομέουσι μέλισσαι πέτρησ ἐκχύμεναι σιμβληίδοσ, ἀμφὶ δὲ λειμών ἑρσήεισ γάνυται, ταὶ δὲ γλυκὺν ἄλλοτ’ ἐπ’ ἄλλον καρπὸν ἀμέργουσιν πεποτημέναι—ὧσ ἄρα ταίγε ἐνδυκὲσ ἀνέρασ ἀμφὶ κινυρόμεναι προχέοντο, χερσὶ δὲ καὶ μύθοισιν ἐδεικανόωντο ἕκαστον, εὐχόμεναι μακάρεσσιν ἀπήμονα νόστον ὀπάσσαι.
l0=0001 l1=001 l2=Arg l8=1 l9=885	ὧσ δὲ καὶ Ὑψιπύλη ἠρήσατο, χεῖρασ ἑλοῦσα Αἰσονίδεω, τὰ δέ οἱ ῥέε δάκρυα χήτει ἰόντοσ· ”Νίσσεο, καί σε θεοὶ σὺν ἀπηρέσιν αὖτισ ἑταίροισ χρύσειον βασιλῆι δέροσ κομίσειαν ἄγοντα, αὔτωσ ὡσ ἐθέλεισ καί τοι φίλον.
l0=0001 l1=001 l2=Arg l8=1 l9=890	ἥδε δὲ νῆσοσ σκῆπτρά τε πατρὸσ ἐμεῖο παρέσσεται, ἢν καὶ ὀπίσσω δή ποτε νοστήσασ ἐθέλῃσ ἄψορρον ἱκέσθαι· ῥηιδίωσ δ’ ἂν ἑοῖ καὶ ἀπείρονα λαὸν ἀγείραισ ἄλλων ἐκ πολίων.
l0=0001 l1=001 l2=Arg l8=1 l9=894	ἀλλ’ οὐ σύγε τήνδε μενοινήν σχήσεισ, οὔτ’ αὐτὴ προτιόσσομαι ὧδε τελεῖσθαι· μνώεο μήν, ἀπεών περ ὁμῶσ καὶ νόστιμοσ ἤδη, Ὑψιπύλησ· λίπε δ’ ἧμιν ἔποσ, τό κεν ἐξανύσαιμι πρόφρων, ἢν ἄρα δή με θεοὶ δώωσι τεκέσθαι.“
l0=0001 l1=001 l2=Arg l8=1 l9=898	Τὴν δ’ αὖτ’ Αἴσονοσ υἱὸσ ἀγαιόμενοσ προσέειπεν· ”Ὑψιπύλη, τὰ μὲν οὕτω ἐναίσιμα πάντα γένοιτο ἐκ μακάρων· τύνη δ’ ἐμέθεν πέρι θυμὸν ἀρείω ἴσχαν’, ἐπεὶ πάτρην μοι ἅλισ Πελίαο ἕκητι ναιετάειν· μοῦνόν με θεοὶ λύσειαν ἀέθλων.
l0=0001 l1=001 l2=Arg l8=1 l9=903	εἰ δ’ οὔ μοι πέπρωται ἐσ Ἑλλάδα γαῖαν ἱκέσθαι τηλοῦ ἀναπλώοντι, σὺ δ’ ἄρσενα παῖδα τέκηαι, πέμπε μιν ἡβήσαντα Πελασγίδοσ ἔνδον Ἰωλκοῦ πατρί τ’ ἐμῷ καὶ μητρὶ δύησ ἄκοσ, ἢν ἄρα τούσγε τέτμῃ ἔτι ζώοντασ, ἵν’ ἄνδιχα τοῖο ἄνακτοσ σφοῖσιν πορσύνωνται ἐφέστιοι ἐν μεγάροισιν.”
l0=0001 l1=001 l2=Arg l8=1 l9=909	Ἦ, καὶ ἔβαιν’ ἐπὶ νῆα παροίτατοσ.
l0=0001 l1=001 l2=Arg l8=1 l9=910	ὧσ δὲ καὶ ἄλλοι βαῖνον ἀριστῆεσ, λάζοντο δὲ χερσὶν ἐρετμά ἐνσχερὼ ἑζόμενοι· πρυμνήσια δέ σφισιν Ἄργοσ λῦσεν ὑπὲκ πέτρησ ἁλιμυρέοσ· ἔνθ’ ἄρα τοίγε κόπτον ὕδωρ δολιχῇσιν ἐπικρατέωσ ἐλάτῃσι.
l0=0001 l1=001 l2=Arg l8=1 l9=914	ἑσπέριοι δ’ Ὀρφῆοσ ἐφημοσύνῃσιν ἔκελσαν νῆσον ἐσ Ἠλέκτρησ Ἀτλαντίδοσ, ὄφρα δαέντεσ ἀρρήτουσ ἀγανῇσι τελεσφορίῃσι θέμιστασ σωότεροι κρυόεσσαν ὑπεὶρ ἅλα ναυτίλλοιντο.
l0=0001 l1=001 l2=Arg l8=1 l9=918	τῶν μὲν ἔτ’ οὐ προτέρω μυθήσομαι, ἀλλὰ καὶ αὐτή νῆσοσ ὁμῶσ κεχάροιτο καὶ οἳ λάχον ὄργια κεῖνα δαίμονεσ ἐνναέται, τὰ μὲν οὐ θέμισ ἄμμιν ἀείδειν· κεῖθεν δ’ εἰρεσίῃ Μέλανοσ διὰ βένθεα Πόντου ἱέμενοι, τῇ μὲν Θρῃκῶν χθόνα τῇ δὲ περαίην Ἴμβρον ἔχον καθύπερθε· νέον γε μὲν ἠελίοιο δυομένου Χέρνησον ἐπὶ προύχουσαν ἵκοντο.
l0=0001 l1=001 l2=Arg l8=1 l9=925	ἔνθα σφιν λαιψηρὸσ ἄη νότοσ, ἱστία δ’ οὔρῳ στησάμενοι κούρησ Ἀθαμαντίδοσ αἰπὰ ῥέεθρα εἰσέβαλον.
l0=0001 l1=001 l2=Arg l8=1 l9=928	πέλαγοσ δὲ τὸ μὲν καθύπερθε λέλειπτο ἦρι, τὸ δ’ ἐννύχιοι Ῥοιτειάδοσ ἔνδοθεν ἄκρησ μέτρεον, Ἰδαίην ἐπὶ δεξιὰ γαῖαν ἔχοντεσ.
l0=0001 l1=001 l2=Arg l8=1 l9=930	Δαρδανίην δὲ λιπόντεσ ἐπιπροσέβαλλον Ἀβύδῳ, Περκώτην δ’ ἐπὶ τῇ καὶ Ἀβαρνίδοσ ἠμαθόεσσαν ἠιόνα ζαθέην τε παρήμειβον Πιτύειαν.
l0=0001 l1=001 l2=Arg l8=1 l9=933	καὶ δὴ τοίγ’ ἐπὶ νυκτὶ διάνδιχα νηὸσ ἰούσησ δίνῃ πορφύροντα διήνυσαν Ἑλλήσποντον· ἔστι δέ τισ αἰπεῖα Προποντίδοσ ἔνδοθι νῆσοσ τυτθὸν ἀπὸ Φρυγίησ πολυληίου ἠπείροιο εἰσ ἅλα κεκλιμένη, ὅσσον τ’ ἐπιμύρεται ἰσθμόσ χέρσῳ ἔπι πρηνὴσ καταειμένοσ· ἐν δέ οἱ ἀκταί ἀμφίδυμοι, κεῖται δ’ ὑπὲρ ὕδατοσ Αἰσήποιο· Ἄρκτων μιν καλέουσιν Ὄροσ περιναιετάοντεσ.
l0=0001 l1=001 l2=Arg l8=1 l9=941	καὶ τὸ μὲν ὑβρισταί τε καὶ ἄγριοι †ναιετάουσιν Γηγενέεσ, μέγα θαῦμα περικτιόνεσσιν ἰδέσθαι· ἓξ γὰρ ἑκάστῳ χεῖρεσ ὑπέρβιοι ἠερέθοντο, αἱ μὲν ἀπὸ στιβαρῶν ὤμων δύο, ταὶ δ’ ὑπένερθεν τέσσαρεσ αἰνοτάτῃσιν ἐπὶ πλευρῇσ ἀραρυῖαι· ἰσθμὸν δ’ αὖ πεδίον τε Δολίονεσ ἀμφενέμοντο ἀνέρεσ· ἐν δ’ ἥρωσ Αἰνήιοσ υἱὸσ ἄνασσε Κύζικοσ, ὃν κούρη δίου τέκεν Εὐσώροιο Αἰνήτη.
l0=0001 l1=001 l2=Arg l8=1 l9=950	τοὺσ δ’ οὔτι, καὶ ἔκπαγλοί περ ἐόντεσ, Γηγενέεσ σίνοντο, Ποσειδάωνοσ ἀρωγῇ, τοῦ γὰρ ἔσαν τὰ πρῶτα Δολίονεσ ἐκγεγαῶτεσ.
l0=0001 l1=001 l2=Arg l8=1 l9=952	Ἔνθ’ Ἀργὼ προύτυψεν ἐπειγομένη ἀνέμοισιν Θρηικίοισ· Καλὸσ δὲ Λιμὴν ὑπέδεκτο θέουσαν.
l0=0001 l1=001 l2=Arg l8=1 l9=954	κεῖθι καὶ εὐναίησ ὀλίγον λίθον εἰρύσσαντεσ Τίφυοσ ἐννεσίῃσιν ὑπὸ κρήνῃ ἐλίποντο, κρήνῃ ὑπ’ Ἀρτακίῃ· ἕτερον δ’ ἕλον, ὅστισ ἀρήρει, βριθύν· ἀτὰρ κεῖνόν γε θεοπροπίαισ Ἑκάτοιο Νηλεί̈δαι μετόπισθεν Ἰάονεσ ἱδρύσαντο ἱερόν, ἣ θέμισ ἦεν, Ἰησονίησ ἐν Ἀθήνησ.
l0=0001 l1=001 l2=Arg l8=1 l9=960	τοὺσ δ’ ἄμυδισ φιλότητι Δολίονεσ ἠδὲ καὶ αὐτόσ Κύζικοσ ἀντήσαντεσ, ὅτε στόλον ἠδὲ γενέθλην ἔκλυον οἵτινεσ εἶεν, ἐυξείνωσ ἀρέσαντο· καί σφεασ εἰρεσίῃ πέπιθον προτέρωσε κιόντασ ἄστεοσ ἐν λιμένι πρυμνήσια νηὸσ ἀνάψαι.
l0=0001 l1=001 l2=Arg l8=1 l9=965	ἔνθ’ οἵγ’ Ἐκβασίῳ βωμὸν θέσαν Ἀπόλλωνι, εἱσάμενοι παρὰ θῖνα, θυηπολίησ τ’ ἐμέλοντο.
l0=0001 l1=001 l2=Arg l8=1 l9=967	δῶκεν δ’ αὐτὸσ ἄναξ λαρὸν μέθυ δευομένοισιν μῆλά θ’ ὁμοῦ.
l0=0001 l1=001 l2=Arg l8=1 l9=969	δὴ γάρ οἱ ἔην φάτισ, εὖτ’ ἂν ἵκωνται ἀνδρῶν ἡρώων θεῖοσ στόλοσ, αὐτίκα τοῖσγε μείλιχον ἀντιάαν μηδὲ πτολέμοιο μέλεσθαι.
l0=0001 l1=001 l2=Arg l8=1 l9=971	νεῖόν που καὶ κείνῳ ὑποσταχύεσκον ἴουλοι· οὐδέ νύ πω παίδεσσιν ἀγαλλόμενοσ μεμόρητο, ἀλλ’ ἔτι οἱ κατὰ δώματ’ ἀκήρατοσ ἦεν ἄκοιτισ ὠδίνων, Μέροποσ Περκωσίου ἐκγεγαυῖα Κλείτη ἐυπλόκαμοσ.
l0=0001 l1=001 l2=Arg l8=1 l9=976	τὴν μὲν νέον ἐξέτι πατρόσ θεσπεσίοισ ἕδνοισιν ἀνήγαγεν ἀντιπέρηθεν· ἀλλὰ καὶ ὧσ θάλαμόν τε λιπὼν καὶ δέμνια νύμφησ, τοῖσ μέτα δαῖτ’ ἀλέγυνε, βάλεν δ’ ἀπὸ δείματα θυμοῦ.
l0=0001 l1=001 l2=Arg l8=1 l9=979	ἀλλήλουσ δ’ ἐρέεινον ἀμοιβαδίσ· ἤτοι ὁ μέν σφεων πεύθετο ναυτιλίησ ἄνυσιν Πελίαό τ’ ἐφετμάσ, οἱ δὲ περικτιόνων πόλιασ καὶ κόλπον ἅπαντα εὐρείησ πεύθοντο Προποντίδοσ· οὐ μὲν ἐπιπρό ἠείδει καταλέξαι ἐελδομένοισι δαῆναι.
l0=0001 l1=001 l2=Arg l8=1 l9=984	Ἠοῖ δ’ εἰσανέβαν μέγα Δίνδυμον, ὄφρα κεν αὐτοί θηήσαιντο πόρουσ κείνησ ἁλόσ· ἐν δ’ ἄρα τοίγε νῆα Χυτῷ Λιμένι προτέρου ἐξήλασαν ὅρμου· ἥδε δ’ Ἰησονίη πέφαται Ὁδόσ, ἥνπερ ἔβησαν.
l0=0001 l1=001 l2=Arg l8=1 l9=988	Γηγενέεσ δ’ ἑτέρωθεν ἀπ’ οὔρεοσ ἀίξαντεσ φράξαν ἀπειρεσίῃσι Χυτοῦ στόμα νειόθι πέτρῃσ, πόντιον οἷά τε θῆρα λοχώμενοι ἔνδον ἐόντα· ἀλλὰ γὰρ αὖθι λέλειπτο σὺν ἀνδράσιν ὁπλοτέροισιν Ἡρακλέησ, ὃσ δή σφι παλίντονον αἶψα τανύσσασ τόξον, ἐπασσυτέρουσ πέλασε χθονί.
l0=0001 l1=001 l2=Arg l8=1 l9=994	τοὶ δὲ καὶ αὐτοί πέτρασ ἀμφιρρῶγασ ἀερτάζοντεσ ἔβαλλον· δὴ γάρ που καὶ κεῖνα θεὰ τρέφεν αἰνὰ πέλωρα Ἥρη, Ζηνὸσ ἄκοιτισ, ἀέθλιον Ἡρακλῆι· σὺν δὲ καὶ ὧλλοι δῆθεν, ὑπότροποι ἀντιόωντεσ πρίν περ ἀνελθέμεναι σκοπιήν, ἥπτοντο φόνοιο Γηγενέων ἥρωεσ ἀρήιοι, ἠμὲν ὀιστοῖσ ἠδὲ καὶ ἐγχείῃσι δεδεγμένοι, εἰσόκε πάντασ ἀντιβίην ἀσπερχὲσ ὀρινομένουσ ἐδάιξαν.
l0=0001 l1=001 l2=Arg l8=1 l9=1002	ὡσ δ’ ὅτε δούρατα μακρὰ νέον πελέκεσσι τυπέντα ὑλοτόμοι στοιχηδὸν ἐπὶ ῥηγμῖνι βάλωσιν, ὄφρα νοτισθέντα κρατεροὺσ ἀνεχοίατο γόμφουσ— ὧσ οἱ ἐνὶ ξυνοχῇ λιμένοσ πολιοῖο τέταντο ἑξείησ, ἄλλοι μὲν ἐσ ἁλμυρὸν ἀθρόοι ὕδωρ δύπτοντεσ κεφαλὰσ καὶ στήθεα, γυῖα δ’ ὕπερθεν χέρσῳ τεινάμενοι· τοὶ δ’ ἔμπαλιν, αἰγιαλοῖο κράατα μὲν ψαμάθοισι, πόδασ δ’ εἰσ βένθοσ ἔρειδον, ἄμφω ἅμ’ οἰωνοῖσι καὶ ἰχθύσι κύρμα γενέσθαι.
l0=0001 l1=001 l2=Arg l8=1 l9=1011	Ἥρωεσ δ’, ὅτε δή σφιν ἀταρβὴσ ἔπλε κέλευθοσ, δὴ τότε πείσματα νηὸσ ἐπὶ πνοιῇσ ἀνέμοιο λυσάμενοι, προτέρωσε διὲξ ἁλὸσ οἶδμα νέοντο· ἡ δ’ ἔθεεν λαίφεσσι πανήμεροσ.
l0=0001 l1=001 l2=Arg l8=1 l9=1015	οὐ μὲν ἰούσησ νυκτὸσ ἔτι ῥιπὴ μένεν ἔμπεδον, ἀλλὰ θύελλαι ἀντίαι ἁρπάγδην ὀπίσω φέρον, ὄφρ’ ἐπέλασσαν αὖτισ ἐυξείνοισι Δολίοσιν.
l0=0001 l1=001 l2=Arg l8=1 l9=1018	ἐκ δ’ ἄρ’ ἔβησαν αὐτονυχί (Ἱερὴ δὲ φατίζεται ἥδ’ ἔτι Πέτρη ᾗ πέρι πείσματα νηὸσ ἐπεσσύμενοι ἐβάλοντο), οὐδέ τισ αὐτὴν νῆσον ἐπιφραδέωσ ἐνόησεν ἔμμεναι.
l0=0001 l1=001 l2=Arg l8=1 l9=1022	οὐδ’ ὑπὸ νυκτὶ Δολίονεσ ἂψ ἀνιόντασ ἥρωασ νημερτὲσ ἐπήισαν, ἀλλά που ἀνδρῶν Μακριέων εἴσαντο Πελασγικὸν ἄρεα κέλσαι· τῶ καὶ τεύχεα δύντεσ ἐπὶ σφίσι χεῖρασ ἄειραν.
l0=0001 l1=001 l2=Arg l8=1 l9=1025	σὺν δ’ ἔλασαν μελίασ τε καὶ ἀσπίδασ ἀλλήλοισιν, ὀξείῃ ἴκελοι ῥιπῇ πυρόσ, ἥ τ’ ἐνὶ θάμνοισ αὐαλέοισι πεσοῦσα κορύσσεται· ἐν δὲ κυδοιμόσ δεινόσ τε ζαμενήσ τε Δολιονίῳ πέσε δήμῳ.
l0=0001 l1=001 l2=Arg l8=1 l9=1029	οὐδ’ ὅγε δηιοτῆτοσ ὑπὲρ μόρον αὖτισ ἔμελλεν οἴκαδε νυμφιδίουσ θαλάμουσ καὶ λέκτρον ἱκέσθαι, ἀλλά μιν Αἰσονίδησ, τετραμμένον ἰθὺσ ἑοῖο, πλῆξεν ἐπαί̈ξασ στῆθοσ μέσον, ἀμφὶ δὲ δουρί ὀστέον ἐρραίσθη· ὁ δ’ ἐνὶ ψαμάθοισιν ἐλυσθείσ μοῖραν ἀνέπλησεν.
l0=0001 l1=001 l2=Arg l8=1 l9=1035	τὴν γὰρ θέμισ οὔποτ’ ἀλύξαι θνητοῖσιν, πάντη δὲ περὶ μέγα πέπταται ἕρκοσ· ὧσ τόν, ὀιόμενόν που ἀδευκέοσ ἔκτοθεν ἄτησ εἶναι ἀριστήων, αὐτῇ ὑπὸ νυκτὶ πέδησεν μαρνάμενον κείνοισι.
l0=0001 l1=001 l2=Arg l8=1 l9=1039	πολεῖσ δ’ ἐπαρηγόνεσ ἄλλοι ἔκταθεν· Ἡρακλέησ μὲν ἐνήρατο Τηλεκλῆα ἠδὲ Μεγαβρόντην, Σφόδριν δ’ ἐνάριξεν Ἄκαστοσ, Πηλεὺσ δὲ Ζέλυν εἷλεν ἀρηίθοόν τε Γέφυρον, αὐτὰρ ἐυμμελίησ Τελαμὼν Βασιλῆα κατέκτα· Ἴδασ δ’ αὖ Προμέα, Κλυτίοσ δ’ Ὑάκινθον ἔπεφνεν, Τυνδαρίδαι δ’ ἄμφω Μεγαλοσσάκεα Φλογίον τε, Οἰνεί̈δησ δ’ ἐπὶ τοῖσιν ἕλε θρασὺν Ἰτυμονῆα ἠδὲ καὶ Ἀρτακέα, πρόμον ἀνδρῶν· οὓσ ἔτι πάντασ ἐνναέται τιμαῖσ ἡρωίσι κυδαίνουσιν.
l0=0001 l1=001 l2=Arg l8=1 l9=1048	οἱ δ’ ἄλλοι εἴξαντεσ ὑπέτρεσαν, ἠύτε κίρκουσ ὠκυπέτασ ἀγεληδὸν ὑποτρέσσωσι πέλειαι, ἐσ δὲ πύλασ ὁμάδῳ πέσον ἀθρόοι· αἶψα δ’ ἀυτῆσ πλῆτο πόλισ στονόεντοσ ὑποτροπίῃ πολέμοιο.
l0=0001 l1=001 l2=Arg l8=1 l9=1052	ἠῶθεν δ’ ὀλοὴν καὶ ἀμήχανον εἰσενόησαν ἀμπλακίην ἄμφω· στυγερὸν δ’ ἄχοσ εἷλεν ἰδόντασ ἥρωασ Μινύασ Αἰνήιον υἷα πάροιθεν Κύζικον ἐν κονίῃσι καὶ αἵματι πεπτηῶτα.
l0=0001 l1=001 l2=Arg l8=1 l9=1056	ἤματα δὲ τρία πάντα γόων τίλλοντό τε χαίτασ αὐτοὶ ὁμῶσ λαοί τε Δολίονεσ· αὐτὰρ ἔπειτα, τρὶσ περὶ χαλκείοισ σὺν τεύχεσι δινηθέντεσ, τύμβῳ ἐνεκτερέιξαν, ἐπειρήσαντό τ’ ἀέθλων, ἣ θέμισ, ἂμ πεδίον Λειμώνιον· ἔνθ’ ἔτι νῦν περ ἀγκέχυται τόδε σῆμα καὶ ὀψιγόνοισιν ἰδέσθαι.
l0=0001 l1=001 l2=Arg l8=1 l9=1062	οὐδὲ μὲν οὐδ’ ἄλοχοσ Κλείτη φθιμένοιο λέλειπτο οὗ πόσιοσ μετόπισθε, κακῷ δ’ ἔπι κύντερον ἄλλο ἤνυσεν, ἁψαμένη βρόχον αὐχένι.
l0=0001 l1=001 l2=Arg l8=1 l9=1065	τὴν δὲ καὶ αὐταί νύμφαι ἀποφθιμένην ἀλσηίδεσ ὠδύραντο· καί οἱ ἀπὸ βλεφάρων ὅσα δάκρυα χεύατ’ ἔραζε, πάντα τάγε κρήνην τεῦξαν θεαί, ἣν καλέουσιν Κλείτην, δυστήνοιο περικλεὲσ οὔνομα νύμφησ.
l0=0001 l1=001 l2=Arg l8=1 l9=1069	αἰνότατον δὴ κεῖνο Δολιονίῃσι γυναιξίν ἀνδράσι τ’ ἐκ Διὸσ ἦμαρ ἐπήλυθεν· οὐδὲ †γὰρ αὐτῶν† ἔτλη τισ πάσσασθαι ἐδητύοσ οὐδ’ ἐπὶ δηρόν ἐξ ἀχέων ἔργοιο μυληφάτου ἐμνώοντο, ἀλλ’ αὔτωσ ἄφλεκτα διαζώεσκον ἔδοντεσ.
l0=0001 l1=001 l2=Arg l8=1 l9=1074	ἔνθεν νῦν, εὖτ’ ἄν σφιν ἐτήσια χύτλα χέωνται Κύζικον ἐνναίοντεσ Ἰάονεσ, ἔμπεδον αἰεί πανδήμοιο μύλησ πελανοὺσ ἐπαλετρεύουσιν.
l0=0001 l1=001 l2=Arg l8=1 l9=1077	Ἐκ δὲ τόθεν τρηχεῖαι ἀνηέρθησαν ἄελλαι ἤμαθ’ ὁμοῦ νύκτασ τε δυώδεκα, τοὺσ δὲ καταῦθι ναυτίλλεσθαι ἔρυκον.
l0=0001 l1=001 l2=Arg l8=1 l9=1080	ἐπιπλομένῃ δ’ ἐνὶ νυκτί ὧλλοι μέν ῥα πάροσ δεδμημένοι εὐνάζοντο ὕπνῳ ἀριστῆεσ πύματον λάχοσ, αὐτὰρ Ἄκαστοσ Μόψοσ τ’ Ἀμπυκίδησ ἀδινὰ κνώσσοντασ ἔρυντο· ἡ δ’ ἄρ’ ὑπὲρ ξανθοῖο καρήατοσ Αἰσονίδαο πωτᾶτ’ ἀλκυονίσ, λιγυρῇ ὀπὶ θεσπίζουσα λῆξιν ὀρινομένων ἀνέμων· συνέηκε δὲ Μόψοσ ἀκταίησ ὄρνιθοσ ἐναίσιμον ὄσσαν ἀκούσασ.
l0=0001 l1=001 l2=Arg l8=1 l9=1087	καὶ τὴν μὲν θεὸσ αὖτισ ἀπέτραπεν, ἷζε δ’ ὕπερθεν νηίου ἀφλάστοιο μετήοροσ ἀίξασα· τὸν δ’ ὅγε, κεκλιμένον μαλακοῖσ ἐνὶ κώεσιν οἰῶν, κινήσασ ἀνέγειρε παρασχεδόν, ὧδέ τ’ ἔειπεν· “Αἰσονίδη, χρειώ σε τόδε ῥίον εἰσανιόντα Δινδύμου ὀκριόεντοσ ἐύθρονον ἱλάξασθαι μητέρα συμπάντων μακάρων, λήξουσι δ’ ἄελλαι ζαχρηεῖσ· τοίην γὰρ ἐγὼ νέον ὄσσαν ἄκουσα ἀλκυόνοσ ἁλίησ, ἥ τε κνώσσοντοσ ὕπερθεν σεῖο πέριξ τὰ ἕκαστα πιφαυσκομένη πεπότητο.
l0=0001 l1=001 l2=Arg l8=1 l9=1097	ἐκ γὰρ τῆσ ἄνεμοί τε θάλασσά τε νειόθι τε χθών πᾶσα πεπείρηται νιφόεν θ’ ἕδοσ Οὐλύμποιο· καί οἱ, ὅτ’ ἐξ ὀρέων μέγαν οὐρανὸν εἰσαναβαίνῃ, Ζεὺσ αὐτὸσ Κρονίδησ ὑποχάζεται, ὧσ δὲ καὶ ὧλλοι ἀθάνατοι μάκαρεσ δεινὴν θεὸν ἀμφιέπουσιν.”
l0=0001 l1=001 l2=Arg l8=1 l9=1102	Ὧσ φάτο, τῷ δ’ ἀσπαστὸν ἔποσ γένετ’ εἰσαί̈οντι· ὤρνυτο δ’ ἐξ εὐνῆσ κεχαρημένοσ, ὦρσε δ’ ἑταίρουσ πάντασ ἐπισπέρχων, καί τέ σφισιν ἐγρομένοισιν Ἀμπυκίδεω Μόψοιο θεοπροπίασ ἀγόρευσεν.
l0=0001 l1=001 l2=Arg l8=1 l9=1106	αἶψα δὲ κουρότεροι μὲν ἀπὸ σταθμῶν ἐλάσαντεσ ἔνθεν ἐσ αἰπεινὴν ἄναγον βόασ οὔρεοσ ἄκρην· οἱ δ’ ἄρα, λυσάμενοι Ἱερῆσ ἐκ πείσματα Πέτρησ, ἤρεσαν ἐσ λιμένα Θρηίκιον, ἂν δὲ καὶ αὐτοί βαῖνον, παυροτέρουσ ἑτάρων ἐν νηὶ λιπόντεσ.
l0=0001 l1=001 l2=Arg l8=1 l9=1111	τοῖσι δὲ Μακριάδεσ σκοπιαὶ καὶ πᾶσα περαίη Θρηικίησ ἐνὶ χερσὶν ἑαῖσ προυφαίνετ’ ἰδέσθαι· φαίνετο δ’ ἠερόεν στόμα Βοσπόρου ἠδὲ κολῶναι Μύσιαι· ἐκ δ’ ἑτέρησ ποταμοῦ ῥόοσ Αἰσήποιο ἄστυ τε καὶ πεδίον Νηπήιον Ἀδρηστείησ.
l0=0001 l1=001 l2=Arg l8=1 l9=1116	ἔσκε δέ τι βριαρὸν στύποσ ἀμπέλου ἔντροφον ὕλῃ, πρόχνυ γεράνδρυον· τὸ μὲν ἔκταμον, ὄφρα πέλοιτο δαίμονοσ οὐρείησ ἱερὸν βρέτασ, ἔξεσε δ’ Ἄργοσ εὐκόσμωσ· καὶ δή μιν ἐπ’ ὀκριόεντι κολωνῷ ἵδρυσαν, φηγοῖσιν ἐπηρεφὲσ ἀκροτάτῃσιν αἵ ῥά τε πασάων πανυπέρταται ἐρρίζωντο· βωμὸν δ’ αὖ χέραδοσ παρενήνεον.
l0=0001 l1=001 l2=Arg l8=1 l9=1123	ἀμφὶ δὲ φύλλοισ στεψάμενοι δρυί̈νοισι θυηπολίησ ἐμέλοντο, Μητέρα Δινδυμίην πολυπότνιαν ἀγκαλέοντεσ, ἐνναέτιν Φρυγίησ, Τιτίην θ’ ἅμα Κύλληνόν τε, οἳ μοῦνοι πλεόνων μοιρηγέται ἠδὲ πάρεδροι Μητέροσ Ἰδαίησ κεκλήαται, ὅσσοι ἔασιν Δάκτυλοι Ἰδαῖοι Κρηταιέεσ, οὕσ ποτε νύμφη Ἀγχιάλη Δικταῖον ἀνὰ σπέοσ, ἀμφοτέρῃσιν δραξαμένη γαίησ Οἰαξίδοσ, ἐβλάστησε.
l0=0001 l1=001 l2=Arg l8=1 l9=1131	πολλὰ δὲ τήνγε λιτῇσιν ἀποστρέψαι ἐριώλασ Αἰσονίδησ γουνάζετ’, ἐπιλλείβων ἱεροῖσιν αἰθομένοισ· ἄμυδισ δὲ νέοι Ὀρφῆοσ ἀνωγῇ σκαίροντεσ βηταρμὸν ἐνόπλιον εἱλίσσοντο, καὶ σάκεα ξιφέεσσιν ἐπέκτυπον, ὥσ κεν ἰωή δύσφημοσ πλάζοιτο δι’ ἠέροσ ἣν ἔτι λαοί κηδείῃ βασιλῆοσ ἀνέστενον.
l0=0001 l1=001 l2=Arg l8=1 l9=1138	ἔνθεν ἐσαιεί ῥόμβῳ καὶ τυπάνῳ Ῥείην Φρύγεσ ἱλάσκονται.
l0=0001 l1=001 l2=Arg l8=1 l9=1139	ἡ δέ που εὐαγέεσσιν ἐπὶ φρένα θῆκε θυηλαῖσ ἀνταίη δαίμων, τὰ δ’ ἐοικότα σήματ’ ἔγεντο· δένδρεα μὲν καρπὸν χέον ἄσπετον, ἀμφὶ δὲ ποσσίν αὐτομάτη φύε γαῖα τερείνησ ἄνθεα ποίησ· θῆρεσ δ’ εἰλυούσ τε κατὰ ξυλόχουσ τε λιπόντεσ οὐρῇσιν σαίνοντεσ ἐπήλυθον.
l0=0001 l1=001 l2=Arg l8=1 l9=1145	ἡ δὲ καὶ ἄλλο θῆκε τέρασ, ἐπεὶ οὔτι παροίτερον ὕδατι νᾶεν Δίνδυμον, ἀλλά σφιν τότ’ ἀνέβραχε διψάδοσ αὔτωσ ἐκ κορυφῆσ, ἄλληκτον· Ἰησονίην δ’ ἐνέπουσιν κεῖνο ποτὸν Κρήνην περιναιέται ἄνδρεσ ὀπίσσω.
l0=0001 l1=001 l2=Arg l8=1 l9=1149	καὶ τότε μὲν δαῖτ’ ἀμφὶ θεᾶσ ἔσαν οὔρεσιν Ἄρκτων, μέλποντεσ Ῥείην πολυπότνιαν· αὐτὰρ ἐσ ἠῶ ληξάντων ἀνέμων νῆσον λίπον εἰρεσίῃσιν.
l0=0001 l1=001 l2=Arg l8=1 l9=1152	Ἔνθ’ ἔρισ ἄνδρα ἕκαστον ἀριστήων ὀρόθυνεν, ὅστισ ἀπολλήξειε πανύστατοσ· ἀμφὶ γὰρ αἰθήρ νήνεμοσ ἐστόρεσεν δίνασ, κατὰ δ’ εὔνασε πόντον.
l0=0001 l1=001 l2=Arg l8=1 l9=1155	οἱ δὲ γαληναίῃ πίσυνοι ἐλάασκον ἐπιπρό νῆα βίῃ, τὴν δ’ οὔ κε διὲξ ἁλὸσ ἀίσσουσαν οὐδὲ Ποσειδάωνοσ ἀελλόποδεσ κίχον ἵπποι· ἔμπησ δ’, ἐγρομένοιο σάλου ζαχρηέσιν αὔραισ, αἳ νέον ἐκ ποταμῶν ὑπὸ δείελον ἠερέθοντο, τειρόμενοι καμάτῳ μετελώφεον· αὐτὰρ ὁ τούσγε πασσυδίῃ μογέοντασ ἐφέλκετο κάρτεϊ χειρῶν Ἡρακλέησ, ἐτίνασσε δ’ ἀρηρότα δούρατα νηόσ.
l0=0001 l1=001 l2=Arg l8=1 l9=1163	ἀλλ’ ὅτε δή, Μυσῶν λελιημένοι ἠπείροιο, Ῥυνδακίδασ προχοὰσ μέγα τ’ ἠρίον Αἰγαίωνοσ τυτθὸν ὑπὲκ Φρυγίησ παρεμέτρεον εἰσορόωντεσ, δὴ τότ’, ἀνοχλίζων τετρηχότοσ οἴδματοσ ὁλκούσ, μεσσόθεν ἆξεν ἐρετμόν· ἀτὰρ τρύφοσ ἄλλο μὲν αὐτόσ ἄμφω χερσὶν ἔχων πέσε δόχμιοσ, ἄλλο δὲ πόντοσ κλύζε παλιρροθίοισι φέρων.
l0=0001 l1=001 l2=Arg l8=1 l9=1170	ἀνὰ δ’ ἕζετο σιγῇ παπταίνων, χεῖρεσ γὰρ ἀήθεσον ἠρεμέουσαι.
l0=0001 l1=001 l2=Arg l8=1 l9=1171	Ἦμοσ δ’ ἀγρόθεν εἶσι φυτοσκάφοσ ἤ τισ ἀροτρεύσ ἀσπασίωσ εἰσ αὖλιν ἑήν, δόρποιο χατίζων, αὐτοῦ δ’ ἐν προμολῇ τετρυμένα γούνατ’ ἔκαμψεν αὐσταλέοσ κονίῃσι, περιτριβέασ δέ τε χεῖρασ εἰσορόων κακὰ πολλὰ ἑῇ ἠρήσατο γαστρί— τῆμοσ ἄρ’ οἵγ’ ἀφίκοντο Κιανίδοσ ἤθεα γαίησ ἀμφ’ Ἀργανθώνειον ὄροσ προχοάσ τε Κίοιο.
l0=0001 l1=001 l2=Arg l8=1 l9=1178	τοὺσ μὲν ἐυξείνωσ Μυσοὶ φιλότητι κιόντασ δειδέχατ’ ἐνναέται κείνησ χθονόσ, ἤιά τέ σφι μῆλά τε δευομένοισ μέθυ τ’ ἄσπετον ἐγγυάλιξαν· ἔνθα δ’ ἔπειθ’ οἱ μὲν ξύλα κάγκανα, τοὶ δὲ λεχαίην φυλλάδα λειμώνων φέρον ἄσπετον ἀμήσαντεσ στόρνυσθαι, τοὶ δ’ αὖτε πυρήια δινεύεσκον, οἱ δ’ οἶνον κρητῆρσι κέρων πονέοντό τε δαῖτα, Ἐκβασίῳ ῥέξαντεσ ὑπὸ κνέφασ Ἀπόλλωνι.
l0=0001 l1=001 l2=Arg l8=1 l9=1186	Αὐτὰρ ὁ, εὖ δαίνυσθαι ἑοῖσ ἑτάροισ ἐπιτείλασ, βῆ ῥ’ ἴμεν εἰσ ὕλην υἱὸσ Διόσ, ὥσ κεν ἐρετμόν οἷ αὐτῷ φθαίη καταχείριον ἐντύνασθαι.
l0=0001 l1=001 l2=Arg l8=1 l9=1189	εὗρεν ἔπειτ’ ἐλάτην ἀλαλήμενοσ οὔτε τι πολλοῖσ ἀχθομένην ὄζοισ οὐδὲ μέγα τηλεθόωσαν, ἀλλ’ οἷον ταναῆσ ἔρνοσ πέλει αἰγείροιο· τόσση ὁμῶσ μῆκόσ τε καὶ ἐσ πάχοσ ἦεν ἰδέσθαι.
l0=0001 l1=001 l2=Arg l8=1 l9=1193	ῥίμφα δ’ ὀιστοδόκην μὲν ἐπὶ χθονὶ θῆκε φαρέτρην αὐτοῖσιν τόξοισιν, ἔδυ δ’ ἀπὸ δέρμα λέοντοσ· τὴν δ’ ὅγε, χαλκοβαρεῖ ῥοπάλῳ δαπέδοιο τινάξασ νειόθεν, ἀμφοτέρῃσι περὶ στύποσ ἔλλαβε χερσίν ἠνορέῃ πίσυνοσ, ἐν δὲ πλατὺν ὦμον ἔρεισεν εὖ διαβάσ· πεδόθεν δὲ βαθύρριζόν περ ἐοῦσαν προσφὺσ ἐξήειρε σὺν αὐτοῖσ ἔχμασι γαίησ.
l0=0001 l1=001 l2=Arg l8=1 l9=1200	ὡσ δ’ ὅταν ἀπροφάτωσ ἱστὸν νεόσ, εὖτε μάλιστα χειμερίη ὀλοοῖο δύσισ πέλει Ὠρίωνοσ, ὑψόθεν ἐμπλήξασα θοὴ ἀνέμοιο κατάιξ αὐτοῖσι σφήνεσσιν ὑπὲκ προτόνων ἐρύσηται— ὧσ ὅγε τὴν ἤειρεν· ὁμοῦ δ’ ἀνὰ τόξα καὶ ἰούσ δέρμα θ’ ἑλὼν ῥόπαλόν τε, παλίσσυτοσ ὦρτο νέεσθαι.
l0=0001 l1=001 l2=Arg l8=1 l9=1206	Τόφρα δ’ Ὕλασ χαλκέῃ σὺν κάλπιδι νόσφιν ὁμίλου δίζητο κρήνησ ἱερὸν ῥόον, ὥσ κέ οἱ ὕδωρ φθαίη ἀφυσσάμενοσ ποτιδόρπιον, ἄλλα τε πάντα ὀτραλέωσ κατὰ κόσμον ἐπαρτίσσειεν ἰόντι.
l0=0001 l1=001 l2=Arg l8=1 l9=1210	δὴ γάρ μιν τοίοισιν ἐν ἤθεσιν αὐτὸσ ἔφερβε, νηπίαχον τὰ πρῶτα δόμων ἐκ πατρὸσ ἀπούρασ, δῄου Θειοδάμαντοσ, ὃν ἐν Δρυόπεσσιν ἔπεφνεν νηλειῆ, βοὸσ ἀμφὶ γεωμόρου ἀντιόωντα.
l0=0001 l1=001 l2=Arg l8=1 l9=1214	ἤτοι ὁ μὲν νειοῖο γύασ τέμνεσκεν ἀρότρῳ Θειοδάμασ †ἀνίῃ βεβολημένοσ· αὐτὰρ ὁ τόνγε βοῦν ἀρότην ἤνωγε παρασχέμεν, οὐκ ἐθέλοντα ἵετο γὰρ πρόφασιν πολέμου Δρυόπεσσι βαλέσθαι λευγαλέην, ἐπεὶ οὔ τι δίκησ ἀλέγοντεσ ἔναιον.
l0=0001 l1=001 l2=Arg l8=1 l9=1219	ἀλλὰ τὰ μὲν τηλοῦ κεν ἀποπλάγξειεν ἀοιδῆσ· αἶψα δ’ ὅγε κρήνην μετεκίαθεν ἣν καλέουσιν Πηγὰσ ἀγχίγυοι περιναιέται.
l0=0001 l1=001 l2=Arg l8=1 l9=1222	οἱ δέ που ἄρτι νυμφάων ἵσταντο χοροί· μέλε γάρ σφισι πάσαισ ὅσσαι κεῖν’ ἐρατὸν νύμφαι ῥίον ἀμφενέμοντο Ἄρτεμιν ἐννυχίῃσιν ἀεὶ μέλπεσθαι ἀοιδαῖσ.
l0=0001 l1=001 l2=Arg l8=1 l9=1225	αἱ μέν, ὅσαι σκοπιὰσ ὀρέων λάχον ἢ καὶ ἐναύλουσ αἵ γε μὲν ὑλήωροι, ἀπόπροθεν ἐστιχόωντο· ἡ δὲ νέον κρήνησ ἀνεδύετο καλλινάοιο νύμφη ἐφυδατίη.
l0=0001 l1=001 l2=Arg l8=1 l9=1229	τὸν δὲ σχεδὸν εἰσενόησεν κάλλεϊ καὶ γλυκερῇσιν ἐρευθόμενον χαρίτεσσιν, πρὸσ γάρ οἱ διχόμηνισ ἀπ’ αἰθέροσ αὐγάζουσα βάλλε σεληναίη· τῆσ δὲ φρένασ ἐπτοίησεν Κύπρισ, ἀμηχανίῃ δὲ μόλισ συναγείρατο θυμόν.
l0=0001 l1=001 l2=Arg l8=1 l9=1233	αὐτὰρ ὅγ’ ὡσ τὰ πρῶτα ῥόῳ ἔνι κάλπιν ἔρεισε λέχρισ ἐπιχριμφθείσ, περὶ δ’ ἄσπετον ἔβραχεν ὕδωρ χαλκὸν ἐσ ἠχήεντα φορεύμενον, αὐτίκα δ’ ἥγε λαιὸν μὲν καθύπερθεν ἐπ’ αὐχένοσ ἄνθετο πῆχυν, κύσσαι ἐπιθύουσα τέρεν στόμα, δεξιτερῇ δὲ ἀγκῶν’ ἔσπασε χειρί· μέσῃ δ’ ἐνὶ κάββαλε δίνῃ.
l0=0001 l1=001 l2=Arg l8=1 l9=1239	Τοῦ δ’ ἥρωσ ἰάχοντοσ ἐπέκλυεν οἶοσ ἑταίρων Εἰλατίδησ Πολύφημοσ, ἰὼν προτέρωσε κελεύθου, δέκτο γὰρ Ἡρακλῆα πελώριον ὁππόθ’ ἵκοιτο.
l0=0001 l1=001 l2=Arg l8=1 l9=1242	αἶψα δ’ ἐρυσσάμενοσ μέγα φάσγανον ὦρτο δίεσθαι, μή πωσ ἢ θήρεσσιν ἕλωρ πέλοι, ἠέ μιν ἄνδρεσ μοῦνον ἐόντ’ ἐλόχησαν, ἄγουσι δὲ ληίδ’ ἑτοίμην· βῆ δὲ μεταί̈ξασ Πηγέων σχεδόν, ἠύτε τισ θήρ ἄγριοσ, ὅν ῥά τε γῆρυσ ἀπόπροθεν ἵκετο μήλων, λιμῷ δ’ αἰθόμενοσ μετανίσσεται, οὐδ’ ἐπέκυρσε ποίμνῃσιν, πρὸ γὰρ αὐτοὶ ἐνὶ σταθμοῖσι νομῆεσ ἔλσαν· ὁ δὲ στενάχων βρέμει ἄσπετον, ὄφρα κάμῃσιν— ὧσ τότ’ ἄρ’ Εἰλατίδησ μεγάλ’ ἔστενεν, ἀμφὶ δὲ χῶρον φοίτα κεκληγώσ, μελέη δέ οἱ ἔπλετ’ ἀυτή.
l0=0001 l1=001 l2=Arg l8=1 l9=1249	ἔνθ’ αὐτῷ ξύμβλητο κατὰ στίβον Ἡρακλῆι γυμνὸν ἐπισσείων παλάμῃ ξίφοσ, εὖ δέ μιν ἔγνω σπερχόμενον μετὰ νῆα διὰ κνέφασ· αὐτίκα δ’ ἄτην ἔκφατο λευγαλέην, βεβαρημένοσ ἄσθματι θυμόν· “Δαιμόνιε, στυγερόν τοι ἄχοσ πάμπρωτοσ ἐνίψω.
l0=0001 l1=001 l2=Arg l8=1 l9=1257	οὐ γὰρ Ὕλασ, κρήνηνδε κιών, σόοσ αὖτισ ἱκάνει, ἀλλά ἑ ληιστῆρεσ ἐνιχρίμψαντεσ ἄγουσιν ἢ θῆρεσ σίνονται· ἐγὼ δ’ ἰάχοντοσ ἄκουσα.”
l0=0001 l1=001 l2=Arg l8=1 l9=1260	Ὧσ φάτο· τῷ δ’ ἀίοντι κατὰ κροτάφων ἅλισ ἱδρώσ κήκιεν, ἂν δὲ κελαινὸν ὑπὸ σπλάγχνοισ ζέεν αἷμα.
l0=0001 l1=001 l2=Arg l8=1 l9=1262	χωόμενοσ δ’ ἐλάτην χαμάδισ βάλεν, ἐσ δὲ κέλευθον τὴν θέεν ᾗ πόδεσ αὐτοὶ ὑπέκφερον ἀίσσοντα.
l0=0001 l1=001 l2=Arg l8=1 l9=1264	ὡσ δ’ ὅτε τίσ τε μύωπι τετυμμένοσ ἔσσυτο ταῦροσ πίσεά τε προλιπὼν καὶ ἑλεσπίδασ, οὐδὲ νομήων οὐδ’ ἀγέλησ ὄθεται, πρήσσει δ’ ὁδὸν ἄλλοτ’ ἄπαυστοσ, ἄλλοτε δ’ ἱστάμενοσ καὶ ἀνὰ πλατὺν αὐχέν’ ἀείρων ἵησιν μύκημα, κακῷ βεβολημένοσ οἴστρῳ— ὧσ ὅγε μαιμώων ὁτὲ μὲν θοὰ γούνατ’ ἔπαλλεν συνεχέωσ, ὁτὲ δ’ αὖτε μεταλλήγων καμάτοιο τῆλε διαπρύσιον μεγάλῃ βοάασκεν ἀυτῇ.
l0=0001 l1=001 l2=Arg l8=1 l9=1272	Αὐτίκα δ’ ἀκροτάτασ ὑπερέσχεθεν ἄκριασ ἀστήρ ἠῷοσ, πνοιαὶ δὲ κατήλυθον· ὦκα δὲ Τῖφυσ ἐσβαίνειν ὀρόθυνεν ἐπαυρέσθαι τ’ ἀνέμοιο.
l0=0001 l1=001 l2=Arg l8=1 l9=1275	οἱ δ’ εἴσβαινον ἄφαρ λελιημένοι, ὕψι δὲ νηόσ εὐναίασ ἐρύσαντεσ ἀνεκρούσαντο κάλωασ· κυρτώθη δ’ ἀνέμῳ λίνα μεσσόθι, τῆλε δ’ ἀπ’ ἀκτῆσ γηθόσυνοι φορέοντο παραὶ Ποσιδήιον ἄκρην.
l0=0001 l1=001 l2=Arg l8=1 l9=1279	ἦμοσ δ’ οὐρανόθεν χαροπὴ ὑπολάμπεται ἠώσ ἐκ περάτησ ἀνιοῦσα, διαγλαύσσουσι δ’ ἀταρποί καὶ πεδία δροσόεντα φαεινῇ λάμπεται αἴγλῃ— τῆμοσ τούσγ’ ἐνόησαν ἀιδρείῃσι λιπόντεσ.
l0=0001 l1=001 l2=Arg l8=1 l9=1283	ἐν δέ σφιν κρατερὸν νεῖκοσ πέσεν, ἐν δὲ κολῳόσ ἄσπετοσ, εἰ τὸν ἄριστον ἀποπρολιπόντεσ ἔβησαν σφωιτέρων ἑτάρων.
l0=0001 l1=001 l2=Arg l8=1 l9=1286	ὁ δ’ ἀμηχανίῃσιν ἀτυχθείσ οὔτε τι τοῖον ἔποσ μετεφώνεεν οὔτε τι τοῖον Αἰσονίδησ, ἀλλ’ ἧστο βαρείῃ νειόθεν ἄτῃ θυμὸν ἔδων.
l0=0001 l1=001 l2=Arg l8=1 l9=1289	Τελαμῶνα δ’ ἕλεν χόλοσ, ὧδέ τ’ ἔειπεν· ”Ἧσ’ αὔτωσ εὔκηλοσ, ἐπεί νύ τοι ἄρμενον ἦεν Ἡρακλῆα λιπεῖν· σέο δ’ ἔκτοθι μῆτισ ὄρωρεν, ὄφρα τὸ κείνου κῦδοσ ἀν’ Ἑλλάδα μή σε καλύψῃ, αἴ κε θεοὶ δώωσιν ὑπότροπον οἴκαδε νόστον.
l0=0001 l1=001 l2=Arg l8=1 l9=1293	ἀλλὰ τί μύθων ἦδοσ;
l0=0001 l1=001 l2=Arg l8=1 l9=1294	ἐπεὶ καὶ νόσφιν ἑταίρων εἶμι τεῶν οἳ τόνδε δόλον συνετεκτήναντο.”
l0=0001 l1=001 l2=Arg l8=1 l9=1295	Ἦ· καὶ ἐσ Ἁγνιάδην Τῖφυν θόρε, τὼ δέ οἱ ὄσσε ὄστλιγγεσ μαλεροῖο πυρὸσ ὣσ ἰνδάλλοντο.
l0=0001 l1=001 l2=Arg l8=1 l9=1297	καί νύ κεν ἂψ ὀπίσω Μυσῶν ἐπὶ γαῖαν ἵκοντο, λαῖτμα βιησάμενοι ἀνέμου τ’ ἄλληκτον ἰωήν, εἰ μὴ Θρηικίοιο δύω υἷεσ Βορέαο Αἰακίδην χαλεποῖσιν ἐρητύεσκον ἔπεσσιν, σχέτλιοι· ἦ τέ σφιν στυγερὴ τίσισ ἔπλετ’ ὀπίσσω χερσὶν ὑφ’ Ἡρακλῆοσ, ὅ μιν δίζεσθαι ἔρυκον.
l0=0001 l1=001 l2=Arg l8=1 l9=1303	ἄθλων γὰρ Πελίαο δεδουπότοσ ἂψ ἀνιόντασ Τήνῳ ἐν ἀμφιρύτῃ πέφνεν· καὶ ἀμήσατο γαῖαν ἀμφ’ αὐτοῖσ στήλασ τε δύω καθύπερθεν ἔτευξεν, ὧν ἑτέρη, θάμβοσ περιώσιον ἀνδράσι λεύσσειν, κίνυται ἠχήεντοσ ὑπὸ πνοιῇ Βορέαο.
l0=0001 l1=001 l2=Arg l8=1 l9=1308	καὶ τὰ μὲν ὧσ ἤμελλε μετὰ χρόνον ἐκτελέεσθαι· τοῖσιν δὲ Γλαῦκοσ βρυχίησ ἁλὸσ ἐξεφαάνθη, Νηρῆοσ θείοιο πολυφράδμων ὑποφήτησ· ὕψι δὲ λαχνῆέν τε κάρη καὶ στήθε’ ἀείρασ νειόθεν ἐκ λαγόνων, στιβαρῇ ἐπορέξατο χειρί νηίου ὁλκαίοιο, καὶ ἴαχεν ἐσσυμένοισιν· ”Τίπτε παρὲκ μεγάλοιο Διὸσ μενεαίνετε βουλήν Αἰήτεω πτολίεθρον ἄγειν θρασὺν Ἡρακλῆα;
l0=0001 l1=001 l2=Arg l8=1 l9=1316	Ἄργεί̈ οἱ μοῖρ’ ἐστὶν ἀτασθάλῳ Εὐρυσθῆι ἐκπλῆσαι μογέοντα δυώδεκα πάντασ ἀέθλουσ, ναίειν δ’ ἀθανάτοισι συνέστιον, εἴ κ’ ἔτι παύρουσ ἐξανύσῃ· τῶ μή τι ποθὴ κείνοιο πελέσθω.
l0=0001 l1=001 l2=Arg l8=1 l9=1320	αὔτωσ δ’ αὖ Πολύφημον ἐπὶ προχοῇσι Κίοιο πέπρωται Μυσοῖσι περικλεὲσ ἄστυ καμόντα μοῖραν ἀναπλήσειν Χαλύβων ἐν ἀπείρονι γαίῃ.
l0=0001 l1=001 l2=Arg l8=1 l9=1323	αὐτὰρ Ὕλαν φιλότητι θεὰ ποιήσατο νύμφη ὃν πόσιν, οἷό περ οὕνεκ’ ἀποπλαγχθέντεσ ἔλειφθεν.”
l0=0001 l1=001 l2=Arg l8=1 l9=1325	Ἦ, καὶ κῦμ’ ἀλίαστον ἐφέσσατο νειόθι δύψασ· ἀμφὶ δέ οἱ δίνῃσι κυκώμενον ἄφρεεν ὕδωρ πορφύρεον, κοίλην δ’ ἄιξ ἁλὸσ ἔκλυσε νῆα.
l0=0001 l1=001 l2=Arg l8=1 l9=1328	γήθησαν δ’ ἥρωεσ· ὁ δ’ ἐσσυμένωσ ἐβεβήκει Αἰακίδησ Τελαμὼν ἐσ Ἰήσονα, χεῖρα δὲ χειρί ἄκρην ἀμφιβαλὼν προσπτύξατο φώνησέν τε· ”Αἰσονίδη, μή μοί τι χολώσεαι, ἀφραδίῃσιν εἴ τί περ ἀασάμην, πέρι γάρ μ’ ἄχοσ †εἷλεν ἐνισπεῖν μῦθον ὑπερφίαλόν τε καὶ ἄσχετον· ἀλλ’ ἀνέμοισιν δώομεν ἀμπλακίην, ὡσ καὶ πάροσ εὐμενέοντεσ.”
l0=0001 l1=001 l2=Arg l8=1 l9=1335	Τὸν δ’ αὖτ’ Αἴσονοσ υἱὸσ ἐπιφραδέωσ προσέειπεν· ”Ὦ πέπον, ἦ μάλα δή με κακῷ ἐκυδάσσαο μύθῳ, φὰσ ἐνὶ τοισίδ’ ἅπασιν ἐνηέοσ ἀνδρὸσ ἀλείτην ἔμμεναι.
l0=0001 l1=001 l2=Arg l8=1 l9=1339	ἀλλ’ οὐ θήν τοι ἀδευκέα μῆνιν ἀέξω, πρίν περ ἀνιηθείσ· ἐπεὶ οὐ περὶ πώεσι μήλων οὐδὲ περὶ κτεάτεσσι χαλεψάμενοσ μενέηνασ, ἀλλ’ ἑτάρου περὶ φωτόσ, ἔολπα δὲ τώσ σε καὶ ἄλλῳ ἀμφ’ ἐμεῦ, εἰ τοιόνδε πέλοι ποτέ, δηρίσασθαι.”
l0=0001 l1=001 l2=Arg l8=1 l9=1343	Ἦ ῥα, καὶ ἀρθμηθέντεσ ὅπῃ πάροσ ἑδριόωντο.
l0=0001 l1=001 l2=Arg l8=1 l9=1344	τὼ δὲ Διὸσ βουλῇσιν, ὁ μὲν Μυσοῖσι βαλέσθαι μέλλεν ἐπώνυμον ἄστυ πολισσάμενοσ ποταμοῖο Εἰλατίδησ Πολύφημοσ, ὁ δ’ Εὐρυσθῆοσ ἀέθλουσ αὖτισ ἰὼν πονέεσθαι· ἐπηπείλησε δὲ γαῖαν Μυσίδ’ ἀναστήσειν αὐτοσχεδόν, ὁππότε μή οἱ ἢ ζωοῦ εὕροιεν Ὕλα μόρον ἠὲ θανόντοσ.
l0=0001 l1=001 l2=Arg l8=1 l9=1350	τοῖο δὲ ῥύσι’ ὄπασσαν ἀποκρίναντεσ ἀρίστουσ υἱέασ ἐκ δήμοιο, καὶ ὅρκια ποιήσαντο μήποτε μαστεύοντεσ ἀπολλήξειν καμάτοιο.
l0=0001 l1=001 l2=Arg l8=1 l9=1353	τούνεκεν εἰσέτι νῦν περ Ὕλαν ἐρέουσι Κιανοί, κοῦρον Θειοδάμαντοσ, ἐυκτιμένησ τε μέλονται Τρηχῖνοσ· δὴ γάρ ῥα καταυτόθι νάσσατο παῖδασ οὕσ οἱ ῥύσια κεῖθεν ἐπιπροέηκαν ἄγεσθαι.
l0=0001 l1=001 l2=Arg l8=1 l9=1357	Νηῦν δὲ πανημερίην ἄνεμοσ φέρε νυκτί τε πάσῃ λάβροσ ἐπιπνείων· ἀτὰρ οὐδ’ ἐπὶ τυτθὸν ἄητο ἠοῦσ τελλομένησ.
l0=0001 l1=001 l2=Arg l8=1 l9=1360	οἱ δὲ χθονὸσ εἰσανέχουσαν ἀκτὴν ἐκ κόλποιο μάλ’ †εὐρεῖαν ἐσιδέσθαι φρασσάμενοι κώπῃσιν ἅμ’ ἠελίῳ ἐπέκελσαν.
l0=0001 l1=001 l2=Arg l8=2 l9=1	Ἔνθα δ’ ἔσαν σταθμοί τε βοῶν αὖλίσ τ’ Ἀμύκοιο, Βεβρύκων βασιλῆοσ ἀγήνοροσ, ὅν ποτε νύμφη τίκτε Ποσειδάωνι Γενεθλίῳ εὐνηθεῖσα Βιθυνὶσ Μελίη ὑπεροπληέστατον ἀνδρῶν· ὅσ τ’ ἐπὶ καὶ ξείνοισιν ἀεικέα θεσμὸν ἔθηκεν, μή τιν’ ἀποστείχειν πρὶν πειρήσασθαι ἑοῖο πυγμαχίησ, πολέασ δὲ περικτιόνων ἐδάιξεν.
l0=0001 l1=001 l2=Arg l8=2 l9=7	καὶ δὲ τότε, προτὶ νῆα κιών, χρειὼ μὲν ἐρέσθαι ναυτιλίησ οἵ τ’ εἶεν ὑπερβασίῃσιν ἄτισσε, τοῖον δ’ ἐν πάντεσσι παρασχεδὸν ἔκφατο μῦθον· “Κέκλυθ’ ἁλίπλαγκτοι τάπερ ἴδμεναι ὔμμιν ἔοικεν.
l0=0001 l1=001 l2=Arg l8=2 l9=11	οὔ τινα θέσμιόν ἐστιν ἀφορμηθέντα νέεσθαι ἀνδρῶν ὀθνείων ὅσ κεν Βέβρυξι πελάσσῃ, πρὶν χείρεσσιν ἐμῇσιν ἑὰσ ἀνὰ χεῖρασ ἀεῖραι.
l0=0001 l1=001 l2=Arg l8=2 l9=14	τῶ καί μοι τὸν ἄριστον ἀποκριδὸν οἶον ὁμίλου πυγμαχίῃ στήσασθε καταυτόθι δηρινθῆναι.
l0=0001 l1=001 l2=Arg l8=2 l9=16	εἰ δ’ αὖ ἀπηλεγέοντεσ ἐμὰσ πατέοιτε θέμιστασ, ἦ κέν τισ στυγερῶσ κρατερῇ ἐπιέψετ’ ἀνάγκῃ.”
l0=0001 l1=001 l2=Arg l8=2 l9=18	Ἦ ῥα μέγα φρονέων.
l0=0001 l1=001 l2=Arg l8=2 l9=19	τοὺσ δ’ ἄγριοσ εἰσαί̈οντασ εἷλε χόλοσ, πέρι δ’ αὖ Πολυδεύκεα τύψεν ὁμοκλή· αἶψα δ’ ἑῶν ἑτάρων πρόμοσ ἵστατο, φώνησέν τε· ”Ἴσχεο νῦν, μηδ’ ἄμμι κακήν, ὅτισ εὔχεαι εἶναι, φαῖνε βίην· θεσμοῖσ γὰρ ὑπείξομεν, ὡσ ἀγορεύεισ.
l0=0001 l1=001 l2=Arg l8=2 l9=23	αὐτὸσ ἑκὼν ἤδη τοι ὑπίσχομαι ἀντιάασθαι.”
l0=0001 l1=001 l2=Arg l8=2 l9=24	Ὧσ φάτ’ ἀπηλεγέωσ.
l0=0001 l1=001 l2=Arg l8=2 l9=25	ὁ δ’ ἐσέδρακεν ὄμμαθ’ ἑλίξασ, ὥστε λέων ὑπ’ ἄκοντι τετυμμένοσ, ὅν τ’ ἐν ὄρεσσι ἀνέρεσ ἀμφιπένονται· ὁ δ’ ἰλλόμενόσ περ ὁμίλῳ τῶν μὲν ἔτ’ οὐκ ἀλέγει, ἐπὶ δ’ ὄσσεται οἰόθεν οἶοσ ἄνδρα τὸν ὅσ μιν ἔτυψε παροίτατοσ οὐδ’ ἐδάμασσεν.
l0=0001 l1=001 l2=Arg l8=2 l9=29	ἔνθ’ ἀπὸ Τυνδαρίδησ μὲν ἐύστιπτον θέτο φᾶροσ λεπταλέον, τό ῥά οἵ τισ ἑὸν ξεινήιον εἶναι ὤπασε Λημνιάδων· ὁ δ’ ἐρεμνὴν δίπτυχα λώπην αὐτῇσιν περόνῃσι καλαύροπά τε τρηχεῖαν κάββαλε τὴν φορέεσκεν ὀριτρεφέοσ κοτίνοιο.
l0=0001 l1=001 l2=Arg l8=2 l9=34	αὐτίκα δ’ ἐγγύθι χῶρον ἑαδότα παπτήναντεσ, ἷζον ἑοὺσ δίχα πάντασ ἐνὶ ψαμάθοισιν ἑταίρουσ, οὐ δέμασ οὐδὲ φυὴν ἐναλίγκιοι εἰσοράασθαι· ἀλλ’ ὁ μὲν ἢ ὀλοοῖο Τυφωέοσ ἠὲ καὶ αὐτῆσ Γαίησ εἶναι ἔικτο πέλωρ τέκοσ οἷα πάροιθεν χωομένη Διὶ τίκτεν· ὁ δ’ οὐρανίῳ ἀτάλαντοσ ἀστέρι Τυνδαρίδησ, οὗπερ κάλλισται ἔασιν ἑσπερίην διὰ νύκτα φαεινομένου ἀμαρυγαί· τοῖοσ ἔην Διὸσ υἱόσ, ἔτι χνοάοντασ ἰούλουσ ἀντέλλων, ἔτι φαιδρὸσ ἐν ὄμμασιν, ἀλλά οἱ ἀλκή καὶ μένοσ ἠύτε θηρὸσ ἀέξετο· πῆλε δὲ χεῖρασ πειράζων εἴθ’ ὡσ πρὶν ἐυτρόχαλοι φορέονται μηδ’ ἄμυδισ καμάτῳ τε καὶ εἰρεσίῃ βαρύθοιεν.
l0=0001 l1=001 l2=Arg l8=2 l9=47	οὐ μὰν αὖτ’ Ἄμυκοσ πειρήσατο· σῖγα δ’ ἄπωθεν ἑστηὼσ εἰσ αὐτὸν ἔχ’ ὄμματα, καί οἱ ὀρέχθει θυμὸσ ἐελδομένῳ στηθέων ἐξ αἷμα κεδάσσαι.
l0=0001 l1=001 l2=Arg l8=2 l9=50	τοῖσι δὲ μεσσηγὺσ θεράπων Ἀμύκοιο Λυκωρεύσ θῆκε πάροιθε ποδῶν δοιοὺσ ἑκάτερθεν ἱμάντασ ὠμούσ, ἀζαλέουσ, πέρι δ’ οἵγ’ ἔσαν ἐσκληῶτεσ.
l0=0001 l1=001 l2=Arg l8=2 l9=53	αὐτὰρ ὁ τόνγ’ ἐπέεσσιν ὑπερφιάλοισι μετηύδα· ”Τῶνδέ τοι ὥ κ’ ἐθέλῃσθα πάλου ἄτερ ἐγγυαλίξω αὐτὸσ ἑκών, ἵνα μή μοι ἀτέμβηαι μετόπισθεν.
l0=0001 l1=001 l2=Arg l8=2 l9=56	ἀλλὰ βάλευ περὶ χερσί, δαεὶσ δέ κεν ἄλλῳ ἐνίσποισ ὅσσον ἐγὼ ῥινούσ τε βοῶν περίειμι ταμέσθαι ἀζαλέασ, ἀνδρῶν τε παρηίδασ αἵματι φύρσαι.”
l0=0001 l1=001 l2=Arg l8=2 l9=59	Ὧσ ἔφατ’· αὐτὰρ ὅγ’ οὔ τι παραβλήδην ἐρίδηνεν, ἦκα δὲ μειδήσασ, οἵ οἱ παρὰ ποσσὶν ἔκειντο, τοὺσ ἕλεν ἀπροφάτωσ.
l0=0001 l1=001 l2=Arg l8=2 l9=62	τοῦ δ’ ἀντίοσ ἤλυθε Κάστωρ ἠδὲ Βιαντιάδησ Ταλαὸσ μέγασ, ὦκα δ’ ἱμάντασ ἀμφέδεον, μάλα πολλὰ παρηγορέοντεσ ἐσ ἀλκήν· τῷ δ’ αὖτ’ Ἄρητόσ τε καὶ Ὄρνυτοσ, οὐδέ τι ᾔδειν νήπιοι ὕστατα κεῖνα κακῇ δήσαντεσ ἐπ’ αἴσῃ.
l0=0001 l1=001 l2=Arg l8=2 l9=66	Οἱ δ’ ἐπεὶ οὖν ἐν ἱμᾶσι διασταδὸν ἠρτύναντο, αὐτίκ’ ἀνασχόμενοι ῥεθέων προπάροιθε βαρείασ χεῖρασ, ἐπ’ ἀλλήλοισι μένοσ φέρον ἀντιόωντεσ.
l0=0001 l1=001 l2=Arg l8=2 l9=69	ἔνθα δὲ Βεβρύκων μὲν ἄναξ, ἅτε κῦμα θαλάσσησ τρηχὺ θοῇ ἐπὶ νηὶ κορύσσεται, ἡ δ’ ὑπὸ τυτθόν ἰδρείῃ πυκινοῖο κυβερνητῆροσ ἀλύσκει ἱεμένου φορέεσθαι ἔσω τοίχοιο κλύδωνοσ— ὧσ ὅγε Τυνδαρίδην φοβέων ἕπετ’ οὐδέ μιν εἴα δηθύνειν, ὁ δ’ ἄρ’ αἰὲν ἀνούτατοσ ἣν διὰ μῆτιν ἀίσσοντ’ ἀλέεινεν.
l0=0001 l1=001 l2=Arg l8=2 l9=76	ἀπηνέα δ’ αἶψα νοήσασ πυγμαχίην, ᾗ κάρτοσ ἀάατοσ ᾗ τε χερείων, στῆ ῥ’ ἄμοτον καὶ χερσὶν ἐναντία χεῖρασ ἔμειξεν.
l0=0001 l1=001 l2=Arg l8=2 l9=78	ὡσ δ’ ὅτε νήια δοῦρα θοοῖσ ἀντίξοα γόμφοισ ἀνέρεσ ὑληουργοὶ ἐπιβλήδην ἐλάοντεσ θείνωσι σφύρῃσιν, ἐπ’ ἄλλῳ δ’ ἄλλοσ ἄηται δοῦποσ ἄδην—ὧσ τοῖσι παρήιά τ’ ἀμφοτέρωθεν καὶ γένυεσ κτύπεον, βρυχὴ δ’ ὑπετέλλετ’ ὀδόντων ἄσπετοσ· οὐδ’ ἔλληξαν ἐπισταδὸν οὐτάζοντεσ ἔστε περ οὐλοὸν ἆσθμα καὶ ἀμφοτέρουσ ἐδάμασσεν.
l0=0001 l1=001 l2=Arg l8=2 l9=85	στάντε δὲ βαιὸν ἄπωθεν ἀπωμόρξαντο μετώπων ἱδρῶ ἅλισ, καματηρὸν ἀυτμένα φυσιόωντε.
l0=0001 l1=001 l2=Arg l8=2 l9=87	ἂψ δ’ αὖτισ συνόρουσαν ἐναντίω, ἠύτε ταύρω φορβάδοσ ἀμφὶ βοὸσ κεκοτηότε δηριάασθον.
l0=0001 l1=001 l2=Arg l8=2 l9=89	ἔνθα δ’ ἔπειτ’ Ἄμυκοσ μὲν ἐπ’ ἀκροτάτοισιν ἀερθείσ βουτύποσ οἷα πόδεσσι τανύσσατο, κὰδ δὲ βαρεῖαν χεῖρ’ ἐπὶ οἷ πελέμιξεν· ὁ δ’ ἀίσσοντοσ ὑπέστη, κρᾶτα παρακλίνασ, ὤμῳ δ’ ἀνεδέξατο πῆχυν.
l0=0001 l1=001 l2=Arg l8=2 l9=93	τυτθὸν δ’ ἄνδιχα τοῖο παρὲκ γόνυ γουνὸσ ἀμείβων, κόψε μεταί̈γδην ὑπὲρ οὔατοσ, ὀστέα δ’ εἴσω ῥῆξεν· ὁ δ’ ἀμφ’ ὀδύνῃ γνὺξ ἤριπεν.
l0=0001 l1=001 l2=Arg l8=2 l9=96	οἱ δ’ ἰάχησαν ἥρωεσ Μινύαι· τοῦ δ’ ἀθρόοσ ἔκχυτο θυμόσ.
l0=0001 l1=001 l2=Arg l8=2 l9=97	Οὐδ’ ἄρα Βέβρυκεσ ἄνδρεσ ἀφείδησαν βασιλῆοσ, ἀλλ’ ἄμυδισ κορύνασ ἀζηχέασ ἠδὲ σιγύννουσ ἰθὺσ ἀνασχόμενοι Πολυδεύκεοσ ἀντιάασκον· τοῦ δὲ πάροσ κολεῶν εὐήκεα φάσγαν’ ἑταῖροι ἔσταν ἐρυσσάμενοι.
l0=0001 l1=001 l2=Arg l8=2 l9=102	πρῶτόσ γε μὲν ἀνέρα Κάστωρ ἤλασ’ ἐπεσσύμενον κεφαλῆσ ὕπερ· ἡ δ’ ἑκάτερθεν ἔνθα καὶ ἔνθ’ ὤμοισιν ἐπ’ ἀμφοτέροισι κεάσθη· αὐτὸσ δ’ Ἰτυμονῆα πελώριον ἠδὲ Μίμαντα, τὸν μὲν ὑπὸ στέρνοιο θοῷ ποδί, λὰξ ἐπορούσασ, πλῆξε καὶ ἐν κονίῃσι βάλεν, τοῦ δ’ ἆσσον ἰόντοσ δεξιτερῇ σκαιῆσ ὑπὲρ ὀφρύοσ ἤλασε χειρί, δρύψε δέ οἱ βλέφαρον, γυμνὴ δ’ ὑπελείπετ’ ὀπωπή.
l0=0001 l1=001 l2=Arg l8=2 l9=109	Ὠρείτησ δ’, Ἀμύκοιο βίην ὑπέροπλοσ ὀπάων, οὖτα Βιαντιάδαο κατὰ λαπάρην Ταλαοῖο, ἀλλά μιν οὐ κατέπεφνεν, ὅσον δ’ ἐπὶ δέρματι μοῦνον νηδυίων ἄψαυστοσ ὑπὸ ζώνην τόρε χαλκόσ.
l0=0001 l1=001 l2=Arg l8=2 l9=113	αὔτωσ δ’ Ἄρητοσ μενεδήιον Εὐρύτου υἷα Ἴφιτον ἀζαλέῃ κορύνῃ στυφέλιξεν ἐλάσσασ, οὔπω κηρὶ κακῇ πεπρωμένον· ἦ τάχ’ ἔμελλεν αὐτὸσ δῃώσεσθαι ὑπὸ ξίφεϊ Κλυτίοιο.
l0=0001 l1=001 l2=Arg l8=2 l9=117	καὶ τότ’ ἄρ’ Ἀγκαῖοσ Λυκοόργοιο θρασὺσ υἱόσ αἶψα †μέλαν τεταγὼν πέλεκυν μέγαν ἠδὲ κελαινόν ἄρκτου προσχόμενοσ σκαιῇ δέροσ ἔνθορε μέσσῳ ἐμμεμαὼσ Βέβρυξιν· ὁμοῦ δέ οἱ ἐσσεύοντο Αἰακίδαι, σὺν δέ σφιν ἀρήιοσ ὤρνυτ’ Ἰήσων.
l0=0001 l1=001 l2=Arg l8=2 l9=122	ὡσ δ’ ὅτ’ ἐνὶ σταθμοῖσιν ἀπείρονα μῆλ’ ἐφόβησαν ἤματι χειμερίῳ πολιοὶ λύκοι, ὁρμηθέντεσ λάθρῃ ἐυρρίνων τε κυνῶν αὐτῶν τε νομήων, μαίονται δ’ ὅ τι πρῶτον ἐπαί̈ξαντεσ ἕλωσι, πόλλ’ ἐπιπαμφαλόωντεσ ὁμοῦ, τὰ δὲ πάντοθεν αὔτωσ στείνονται πίπτοντα περὶ σφίσιν—ὧσ ἄρα τοίγε λευγαλέωσ Βέβρυκασ ὑπερφιάλουσ ἐφόβησαν.
l0=0001 l1=001 l2=Arg l8=2 l9=129	ὡσ δὲ μελισσάων σμῆνοσ μέγα μηλοβοτῆρεσ ἠὲ μελισσοκόμοι πέτρῃ ἔνι καπνιόωσιν, αἱ δ’ ἤτοι τείωσ μὲν ἀολλέεσ ᾧ ἐνὶ σίμβλῳ βομβηδὸν κλονέονται, ἐπιπρὸ δὲ λιγνυόεντι καπνῷ τυφόμεναι πέτρησ ἑκὰσ ἀίσσουσιν— ὧσ οἵγ’ οὐκέτι δὴν μένον ἔμπεδον ἀλλὰ κέδασθεν εἴσω Βεβρυκίησ, Ἀμύκου μόρον ἀγγελέοντεσ· νήπιοι, οὐδ’ ἐνόησαν ὃ δή σφισιν ἐγγύθεν ἄλλο πῆμ’ ἀίδηλον ἔην.
l0=0001 l1=001 l2=Arg l8=2 l9=138	πέρθοντο γὰρ ἠμὲν ἀλωαί ἠδ’ οἶαι τῆμοσ δῄῳ ὑπὸ δουρὶ Λύκοιο καὶ Μαριανδυνῶν ἀνδρῶν, ἀπεόντοσ ἄνακτοσ· αἰεὶ γὰρ μάρναντο σιδηροφόρου περὶ γαίησ.
l0=0001 l1=001 l2=Arg l8=2 l9=141	οἱ μὲν δὴ σταθμούσ τε καὶ αὔλια δηιάασκον· ἤδη δ’ ἄσπετα μῆλα περιτροπάδην ἐτάμοντο ἥρωεσ· καὶ δή τισ ἔποσ μετὰ τοῖσιν ἔειπεν· “Φράζεσθ’ ὅττι κεν ᾗσιν ἀναλκείῃσιν ἔρεξαν, εἴ πωσ Ἡρακλῆα θεὸσ καὶ δεῦρο κόμισσεν.
l0=0001 l1=001 l2=Arg l8=2 l9=146	ἤτοι μὲν γὰρ ἐγὼ κείνου παρεόντοσ ἔολπα οὐδ’ ἂν πυγμαχίῃ κρινθήμεναι· ἀλλ’ ὅτε θεσμούσ ἤλυθεν ἐξερέων, αὐτοῖσ ἄφαρ οἷσ ἀγόρευεν θεσμοῖσιν ῥοπάλῳ μιν ἀγηνορίησ λελαθέσθαι.
l0=0001 l1=001 l2=Arg l8=2 l9=150	ναὶ μὲν ἀκήδεστον γαίῃ ἔνι τόνγε λιπόντεσ πόντον ἐπέπλωμεν, μάλα δ’ ἡμέων αὐτὸσ ἕκαστοσ εἴσεται οὐλομένην ἄτην ἀπάνευθεν ἐόντοσ.”
l0=0001 l1=001 l2=Arg l8=2 l9=153	Ὧσ ἄρ’ ἔφη· τὰ δὲ πάντα Διὸσ βουλῇσι τέτυκτο.
l0=0001 l1=001 l2=Arg l8=2 l9=154	καὶ τότε μὲν μένον αὖθι διὰ κνέφασ, ἕλκεά τ’ ἀνδρῶν οὐταμένων ἀκέοντο, καὶ ἀθανάτοισι θυηλάσ ῥέξαντεσ μέγα δόρπον ἐφώπλισαν, οὐδέ τιν’ ὕπνοσ εἷλε παρὰ κρητῆρι καὶ αἰθομένοισ ἱεροῖσιν· ξανθὰ δ’ ἐρεψάμενοι δάφνησ καθύπερθε μέτωπα ἀγχιάλου φύλλοισ, τῇ περ πρυμνήσι’ ἀνῆπτο, Ὀρφείῃ φόρμιγγι συνοίμιον ὕμνον ἄειδον ἐμμελέωσ, περὶ δέ σφιν ἰαίνετο νήνεμοσ ἀκτή μελπομένοισ· κλεῖον δὲ Θεραπναῖον Διὸσ υἷα.
l0=0001 l1=001 l2=Arg l8=2 l9=163	Ἦμοσ δ’ ἠέλιοσ δροσερὰσ ἐπέλαμψε κολώνασ ἐκ περάτων ἀνιών, ἤγειρε δὲ μηλοβοτῆρασ, δὴ τότε λυσάμενοι νεάτησ ἐκ πείσματα δάφνησ, ληίδα τ’ εἰσβήσαντεσ ὅσην χρεὼ ἦεν ἄγεσθαι, πνοιῇ δινήεντ’ ἀνὰ Βόσπορον ἰθύνοντο.
l0=0001 l1=001 l2=Arg l8=2 l9=168	ἔνθα μὲν ἠλιβάτῳ ἐναλίγκιον οὔρεϊ κῦμα ἀμφέρεται προπάροιθεν ἐπαί̈σσοντι †ἐοικόσ, αἰὲν ὑπὲρ λαιφέων ἠερμένον· οὐδέ κε φαίησ φεύξεσθαι κακὸν οἶτον, ἐπεὶ μάλα μεσσόθι νηόσ λάβρον ἐπικρέμαται †ὑπὲρ νέφεοσ†, ἀλλὰ τόγ’ ἔμπησ στόρνυται εἴ κ’ ἐσθλοῖο κυβερνητῆροσ ἐπαύρῃ.
l0=0001 l1=001 l2=Arg l8=2 l9=174	τῶ καὶ Τίφυοσ οἵδε δαημοσύνῃσι νέοντο ἀσκηθεῖσ μέν, ἀτὰρ πεφοβημένοι.
l0=0001 l1=001 l2=Arg l8=2 l9=176	ἤματι δ’ ἄλλῳ ἀντιπέρην γαίῃ Θυνηίδι πείσματ’ ἀνῆψαν.
l0=0001 l1=001 l2=Arg l8=2 l9=177	Ἔνθα δ’ ἐπάκτιον οἶκον Ἀγηνορίδησ ἔχε Φινεύσ, ὃσ περὶ δὴ πάντων ὀλοώτατα πήματ’ ἀνέτλη εἵνεκα μαντοσύνησ, τήν οἱ πάροσ ἐγγυάλιξεν Λητοί̈δησ, οὐδ’ ὅσσον ὀπίζετο καὶ Διὸσ αὐτοῦ χρείων ἀτρεκέωσ ἱερὸν νόον ἀνθρώποισιν· τῶ καί οἱ γῆρασ μὲν ἐπὶ δηναιὸν ἴαλλεν, ἐκ δ’ ἕλετ’ ὀφθαλμῶν γλυκερὸν φάοσ, οὐδὲ γάνυσθαι εἴα ἀπειρεσίοισιν ὀνείασιν ὅσσα οἱ αἰεί θέσφατα πευθόμενοι περιναιέται οἴκαδ’ ἄγειρον· ἀλλὰ διὰ νεφέων ἄφνω πέλασ ἀίσσουσαι Ἅρπυιαι στόματοσ χειρῶν τ’ ἀπὸ γαμφηλῇσι συνεχέωσ ἥρπαζον, ἐλείπετο δ’ ἄλλοτε φορβῆσ οὐδ’ ὅσον· ἄλλοτε τυτθόν, ἵνα ζώων ἀκάχοιτο, καὶ δ’ ἐπὶ μυδαλέην ὀδμὴν χέον· οὐδέ τισ ἔτλη μὴ καὶ λευκανίηνδε φορεύμενοσ ἀλλ’ ἀποτηλοῦ ἑστηώσ, τοῖόν οἱ ἀπέπνεε λείψανα δαιτόσ.
l0=0001 l1=001 l2=Arg l8=2 l9=193	αὐτίκα δ’, εἰσαί̈ων ἐνοπὴν καὶ δοῦπον ὁμίλου, τούσδ’ αὐτοὺσ παρεόντασ ἐπήισεν ὧν οἱ ἰόντων θέσφατον ἐκ Διὸσ ἦεν ἑῆσ ἀπόνασθαι ἐδωδῆσ.
l0=0001 l1=001 l2=Arg l8=2 l9=196	ὀρθωθεὶσ δ’ εὐνῆθεν, ἀκήριον ἠύτ’ ὄνειρον, βάκτρῳ σκηπτόμενοσ ῥικνοῖσ ποσὶν ᾖε θύραζε, τοίχουσ ἀμφαφόων, τρέμε δ’ ἅψεα νισσομένοιο ἀδρανίῃ γήραι τε· πίνῳ δέ οἱ αὐσταλέοσ χρώσ ἐσκλήκει, ῥινοὶ δὲ σὺν ὀστέα μοῦνον ἔεργον.
l0=0001 l1=001 l2=Arg l8=2 l9=201	ἐκ δ’ ἐλθὼν μεγάροιο καθέζετο γοῦνα βαρυνθείσ οὐδοῦ ἐπ’ αὐλείοιο· κάροσ δέ μιν ἀμφεκάλυψεν πορφύρεοσ, γαῖαν δὲ πέριξ ἐδόκησε φέρεσθαι νειόθεν, ἀβληχρῷ δ’ ἐπὶ κώματι κέκλιτ’ ἄναυδοσ.
l0=0001 l1=001 l2=Arg l8=2 l9=205	οἱ δέ μιν ὡσ εἴδοντο, περισταδὸν ἠγερέθοντο καὶ τάφον.
l0=0001 l1=001 l2=Arg l8=2 l9=207	αὐτὰρ ὁ τοῖσι, μάλα μόλισ ἐξ ὑπάτοιο στήθεοσ ἀμπνεύσασ, μετεφώνεε μαντοσύνῃσι· ”Κλῦτε Πανελλήνων προφερέστατοι, εἰ ἐτεὸν δή οἵδ’ ὑμεῖσ οὓσ δὴ κρυερῇ βασιλῆοσ ἐφετμῇ Ἀργῴησ ἐπὶ νηὸσ ἄγει μετὰ κῶασ Ἰήσων— ὑμεῖσ ἀτρεκέωσ· ἔτι μοι νόοσ οἶδεν ἕκαστα ᾗσι θεοπροπίῃσι—χάριν νύ τοι, ὦ ἄνα Λητοῦσ υἱέ, καὶ ἀργαλέοισιν ἀνάπτομαι ἐν καμάτοισιν.
l0=0001 l1=001 l2=Arg l8=2 l9=214	Ἱκεσίου πρὸσ Ζηνόσ, ὅτισ ῥίγιστοσ ἀλιτροῖσ ἀνδράσι, Φοίβου τ’ ἀμφί, καὶ αὐτῆσ εἵνεκεν Ἥρησ λίσσομαι, ᾗ περίαλλα θεῶν μέμβλεσθε κιόντεσ· χραίσμετέ μοι, ῥύσασθε δυσάμμορον ἀνέρα λύμησ, μηδέ μ’ ἀκηδείῃσιν ἀφορμήθητε λιπόντεσ αὔτωσ.
l0=0001 l1=001 l2=Arg l8=2 l9=220	οὐ γὰρ μοῦνον ἐπ’ ὀφθαλμοῖσιν Ἐρινύσ λὰξ ἐπέβη, καὶ γῆρασ ἀμήρυτον ἐσ τέλοσ ἕλκω· πρὸσ δ’ ἐπὶ πικρότατον κρέμαται κακὸν ἄλλο κακοῖσιν.
l0=0001 l1=001 l2=Arg l8=2 l9=222	Ἅρπυιαι στόματόσ μοι ἀφαρπάζουσιν ἐδωδήν ἔκποθεν ἀφράστοιο καταί̈σσουσαι †ὀλέθρου, ἴσχω δ’ οὔτινα μῆτιν ἐπίρροθον· ἀλλά κε ῥεῖα αὐτὸσ ἑὸν λελάθοιμι νόον δόρποιο μεμηλώσ ἢ κείνασ, ὧδ’ αἶψα διηέριαι ποτέονται.
l0=0001 l1=001 l2=Arg l8=2 l9=227	τυτθὸν δ’ ἢν ἄρα δήποτ’ ἐδητύοσ ἄμμι λίπωσιν, πνεῖ τόδε μυδαλέον τε καὶ οὐ τλητὸν μένοσ ὀδμῆσ.
l0=0001 l1=001 l2=Arg l8=2 l9=229	οὔ κέ τισ οὐδὲ μίνυνθα βροτῶν ἄνσχοιτο πελάσσασ, οὐδ’ εἴ οἱ ἀδάμαντοσ ἐληλάμενον κέαρ εἴη· ἀλλά με πικρὴν δαῖτα κατ’ ἄατοσ ἴσχει ἀνάγκη μίμνειν, †καὶ μίμνοντα κακῇ† ἐν γαστέρι θέσθαι.
l0=0001 l1=001 l2=Arg l8=2 l9=233	τὰσ μὲν θέσφατόν ἐστιν ἐρητῦσαι Βορέαο υἱέασ· οὐδ’ ὀθνεῖοι ἀλαλκήσουσιν ἐόντεσ, εἰ δὴ ἐγὼν ὁ πρίν ποτ’ ἐπικλυτὸσ ἀνδράσι Φινεύσ ὄλβῳ μαντοσύνῃ τε, πατὴρ δέ με γείνατ’ Ἀγήνωρ, τῶν δὲ κασιγνήτην, ὅτ’ ἐνὶ Θρῄκεσσιν ἄνασσον, Κλειοπάτρην ἕδνοισιν ἐμὸν δόμον ἦγον ἄκοιτιν.”
l0=0001 l1=001 l2=Arg l8=2 l9=239	Ἴσκεν Ἀγηνορίδησ.
l0=0001 l1=001 l2=Arg l8=2 l9=240	ἀδινὸν δ’ ἕλε κῆδοσ ἕκαστον ἡρώων, πέρι δ’ αὖτε δύω υἷασ Βορέαο· δάκρυ δ’ ὀμορξαμένω σχεδὸν ἤλυθον, ὧδέ τ’ ἔειπεν Ζήτησ, ἀσχαλόωντοσ ἑλὼν χερὶ χεῖρα γέροντοσ· ”Ἆ δείλ’, οὔ τινά φημι σέθεν σμυγερώτερον ἄλλον ἔμμεναι ἀνθρώπων.
l0=0001 l1=001 l2=Arg l8=2 l9=245	τί νύ τοι τόσα κήδε’ ἀνῆπται;
l0=0001 l1=001 l2=Arg l8=2 l9=245	ἦ ῥα θεοὺσ ὀλοῇσι παρήλιτεσ ἀφραδίῃσιν, μαντοσύνασ δεδαώσ;
l0=0001 l1=001 l2=Arg l8=2 l9=247	τῶ τοι μέγα μηνιόωσιν;
l0=0001 l1=001 l2=Arg l8=2 l9=247	ἄμμι γε μὴν νόοσ ἔνδον ἀτύζεται, ἱεμένοισιν χραισμεῖν εἰ δὴ πρόχνυ γέρασ τόδε πάρθετο δαίμων νῶιν· ἀρίζηλοι γὰρ ἐπιχθονίοισιν ἐνιπαί ἀθανάτων· οὐδ’ ἂν πρὶν ἐρητύσαιμεν ἰούσασ Ἁρπυίασ, μάλα περ λελιημένοι, ἔστ’ ἂν ὀμόσσῃσ μὴ μὲν τοῖο ἕκητι θεοῖσ ἀπὸ θυμοῦ ἔσεσθαι.”
l0=0001 l1=001 l2=Arg l8=2 l9=253	Ὧσ φάτο· τοῦ δ’ ἰθὺσ κενεὰσ ὁ γεραιὸσ ἀνέσχε γλήνασ ἀμπετάσασ, καὶ ἀμείψατο τοῖσδ’ ἐπέεσσι· ”Σίγα· μή μοι ταῦτα νόῳ ἔνι βάλλεο τέκνον.
l0=0001 l1=001 l2=Arg l8=2 l9=256	ἴστω Λητοῦσ υἱόσ, ὅ με πρόφρων ἐδίδαξε μαντοσύνασ· ἴστω δὲ δυσώνυμοσ ἥ μ’ ἔλαχεν Κήρ, καὶ τόδ’ ἐπ’ ὀφθαλμῶν ἀλαὸν νέφοσ, οἵ θ’ ὑπένερθεν δαίμονεσ, οἳ †μηδ’ ὧδε θανόντι περ εὐμενέοιεν, ὡσ οὔ τισ θεόθεν χόλοσ ἔσσεται εἵνεκ’ ἀρωγῆσ.”
l0=0001 l1=001 l2=Arg l8=2 l9=261	Τὼ μὲν ἔπειθ’ ὅρκῳ, καὶ ἀλαλκέμεναι μενέαινον· αἶψα δὲ κουρότεροι πεπονήατο δαῖτα γέροντι, λοίσθιον Ἁρπυίῃσιν ἑλώριον· ἐγγύθι δ’ ἄμφω στῆσαν, ἵνα ξιφέεσσιν ἐπεσσυμένασ ἐλάσειαν.
l0=0001 l1=001 l2=Arg l8=2 l9=265	καὶ δὴ τὰ πρώτισθ’ ὁ γέρων ἔψαυεν ἐδωδῆσ, αἱ δ’ ἄφαρ, ἠύτ’ ἄελλαι ἀδευκέεσ ἢ στεροπαὶ ὥσ, ἀπρόφατοι νεφέων ἐξάλμεναι ἐσσεύοντο κλαγγῇ μαιμώωσαι ἐδητύοσ.
l0=0001 l1=001 l2=Arg l8=2 l9=269	οἱ δ’ ἐσιδόντεσ ἥρωεσ μεσσηγὺσ ἀνίαχον, αἱ δ’ ἅμ’ ἀυτῇ πάντα καταβρώξασαι, ὑπὲρ πόντοιο φέροντο τῆλε παρέξ, ὀδμὴ δὲ δυσάνσχετοσ αὖθι λέλειπτο.
l0=0001 l1=001 l2=Arg l8=2 l9=272	τάων δ’ αὖ κατόπισθε δύω υἷεσ Βορέαο φάσγαν’ ἐπισχόμενοι ἐπ’ ἴσῳ θέον, ἐν γὰρ ἕηκεν Ζεὺσ μένοσ ἀκάματόν σφιν· ἀτὰρ Διὸσ οὔ κεν ἑπέσθην νόσφιν, ἐπεὶ ζεφύροιο παραί̈σσεσκον ἀέλλασ αἰέν, ὅτ’ ἐσ Φινῆα καὶ ἐκ Φινῆοσ ἴοιεν.
l0=0001 l1=001 l2=Arg l8=2 l9=277	ὡσ δ’ ὅτ’ ἐνὶ κνημοῖσι κύνεσ δεδαημένοι ἄγρησ ἢ αἶγασ κεραοὺσ ἠὲ πρόκασ ἰχνεύοντεσ θείωσιν, τυτθὸν δὲ τιταινόμενοι μετόπισθεν ἄκρῃσ ἐν γενύεσσι μάτην ἀράβησαν ὀδόντασ— ὧσ Ζήτησ Κάλαί̈σ τε μάλα σχεδὸν ἀίσσοντεσ τάων ἀκροτάτῃσιν ἐπέχραον ἤλιθα χερσίν.
l0=0001 l1=001 l2=Arg l8=2 l9=283	καί νύ κε δή σφ’ ἀέκητι θεῶν διεδηλήσαντο, πολλὸν ἑκὰσ νήσοισιν ἔπι Πλωτῇσι κιχόντεσ, εἰ μὴ ἄρ’ ὠκέα Ἶρισ ἴδεν, κατὰ δ’ αἰθέροσ ἆλτο οὐρανόθεν, καὶ τοῖα παραιφαμένη κατέρυκεν· “Οὐ θέμισ, ὦ υἱεῖσ Βορέω, ξιφέεσσιν ἐλάσσαι Ἁρπυίασ, μεγάλοιο Διὸσ κύνασ· ὅρκια δ’ αὐτή δώσω ἐγὼν ὡσ οὔ οἱ ἔτι χρίμψουσιν ἰοῦσαι.”
l0=0001 l1=001 l2=Arg l8=2 l9=290	Ὧσ φαμένη, λοιβὴν Στυγὸσ ὤμοσεν, ἥ τε θεοῖσιν ῥιγίστη πάντεσσιν ὀπιδνοτάτη τε τέτυκται, μὴ μὲν Ἀγηνορίδαο δόμοισ ἔτι τάσδε πελάσσαι εἰσαῦτισ Φινῆοσ, ἐπεὶ καὶ μόρσιμον ἦεν.
l0=0001 l1=001 l2=Arg l8=2 l9=294	οἱ δ’ ὅρκῳ εἴξαντεσ ὑπέστρεφον ἂψ ἐπὶ νῆα σώεσθαι· Στροφάδασ δὲ μετακλείουσ’ ἄνθρωποι νήσουσ τοῖο ἕκητι, πάροσ Πλωτὰσ καλέοντεσ.
l0=0001 l1=001 l2=Arg l8=2 l9=297	Ἅρπυιαι δ’ Ἶρίσ τε διέτμαγον· αἱ μὲν ἔδυσαν κευθμῶνα Κρήτησ Μινωίδοσ, ἡ δ’ ἀνόρουσεν Οὔλυμπόνδε θοῇσι μεταχρονίη πτερύγεσσιν.
l0=0001 l1=001 l2=Arg l8=2 l9=300	Τόφρα δ’ ἀριστῆεσ, πινόεν περὶ δέρμα γέροντοσ πάντη φοιβήσαντεσ, ἐπικριδὸν ἱρεύσαντο μῆλα τά τ’ ἐξ Ἀμύκοιο λεηλασίησ ἐκόμισσαν.
l0=0001 l1=001 l2=Arg l8=2 l9=303	αὐτὰρ ἐπεὶ μέγα δόρπον ἐνὶ μεγάροισιν ἔθεντο, δαίνυνθ’ ἑζόμενοι· σὺν δέ σφισι δαίνυτο Φινεύσ ἁρπαλέωσ, οἷόν τ’ ἐν ὀνείρασι θυμὸν ἰαίνων.
l0=0001 l1=001 l2=Arg l8=2 l9=306	ἔνθα δ’, ἐπεὶ δόρποιο κορέσσαντ’ ἠδὲ ποτῆτοσ, παννύχιοι Βορέω μένον υἱέασ ἐγρήσσοντεσ· αὐτὸσ δ’ ἐν μέσσοισι παρ’ ἐσχάρῃ ἧσθ’ ὁ γεραιόσ, πείρατα ναυτιλίησ ἐνέπων ἄνυσίν τε κελεύθου· ”Κλῦτέ νυν· οὐ μὲν πάντα πέλει θέμισ ὔμμι δαῆναι ἀτρεκέσ, ὅσσα δ’ ὄρωρε θεοῖσ φίλον, οὐκ ἐπικεύσω.
l0=0001 l1=001 l2=Arg l8=2 l9=312	ἀασάμην καὶ πρόσθε Διὸσ νόον ἀφραδίῃσιν χρείων ἑξείησ τε καὶ ἐσ τέλοσ.
l0=0001 l1=001 l2=Arg l8=2 l9=314	ὧδε γὰρ αὐτόσ βούλεται ἀνθρώποισ ἐπιδευέα θέσφατα φαίνειν μαντοσύνησ, ἵνα καί τι θεῶν χατέωσι νόοιο.
l0=0001 l1=001 l2=Arg l8=2 l9=316	Πέτρασ μὲν πάμπρωτον ἀφορμηθέντεσ ἐμεῖο Κυανέασ ὄψεσθε δύω ἁλὸσ ἐν ξυνοχῇσι.
l0=0001 l1=001 l2=Arg l8=2 l9=318	τάων οὔ τινά φημι διαμπερὲσ ἐξαλέασθαι· οὐ γάρ τε ῥίζῃσιν ἐρήρεινται νεάτῃσιν, ἀλλὰ θαμὰ ξυνίασιν ἐναντίαι ἀλλήλῃσιν εἰσ ἕν, ὕπερθε δὲ πολλὸν ἁλὸσ κορθύεται ὕδωρ βρασσόμενον, στρηνὲσ δὲ πέρι στυφελὴ βρέμει ἀκτή.
l0=0001 l1=001 l2=Arg l8=2 l9=323	τῶ νῦν ἡμετέρῃσι παραιφασίῃσι πίθεσθε, εἰ ἐτεὸν πυκινῷ τε νόῳ μακάρων τ’ ἀλέγοντεσ πείρετε, μηδ’ αὔτωσ αὐτάγρετον οἶτον ὀλέσθαι ἀφραδέωσ ἰθύετ’ ἐπισπόμενοι νεότητι.
l0=0001 l1=001 l2=Arg l8=2 l9=327	οἰωνῷ δὴ πρόσθε πελειάδι πειρήσασθαι, νηὸσ ἄπο πρό μιν ἕντασ, ἐφίεμαι.
l0=0001 l1=001 l2=Arg l8=2 l9=329	ἢν δὲ δι’ αὐτῶν πετράων Πόντονδε σόη πτερύγεσσι δίηται, μηκέτι δὴν μηδ’ αὐτοὶ ἐρητύεσθε κελεύθου, ἀλλ’ εὖ καρτύναντεσ ἑαῖσ ἐνὶ χερσὶν ἐρετμά τέμνεθ’ ἁλὸσ στεινωπόν, ἐπεὶ φάοσ οὔ νύ τι τόσσον ἔσσετ’ ἐν εὐχωλῇσιν ὅσον τ’ ἐνὶ κάρτεϊ χειρῶν· τῶ καὶ τἆλλα μεθέντασ ὀνήιστον πονέεσθαι θαρσαλέωσ· πρὶν δ’ οὔ τι θεοὺσ λίσσεσθαι ἐρύκω.
l0=0001 l1=001 l2=Arg l8=2 l9=336	εἰ δέ κεν ἀντικρὺ πταμένη μεσσηγὺσ ὄληται, ἄψορροι στέλλεσθαι, ἐπεὶ πολὺ βέλτερον εἶξαι ἀθανάτοισ· οὐ γάρ κε κακὸν μόρον ἐξαλέαισθε πετράων, οὐδ’ εἴ κε σιδηρείη πέλοι Ἀργώ.
l0=0001 l1=001 l2=Arg l8=2 l9=340	ὦ μέλεοι, μὴ τλῆτε παρὲξ ἐμὰ θέσφατα βῆναι, εἰ καί με τρὶσ τόσσον ὀίεσθ’ Οὐρανίδῃσιν ὅσσον ἀνάρσιόσ εἰμι, καὶ εἰ πλεῖον, στυγέεσθαι· μὴ τλῆτ’ οἰωνοῖο πάρεξ ἔτι νηὶ περῆσαι.
l0=0001 l1=001 l2=Arg l8=2 l9=344	καὶ τὰ μὲν ὥσ κε πέλῃ, τὼσ ἔσσεται· ἢν δὲ φύγητε σύνδρομα πετράων ἀσκηθέεσ ἔνδοθι Πόντου, αὐτίκα Βιθυνῶν ἐπὶ δεξιὰ γαῖαν ἔχοντεσ πλώετε ῥηγμῖνασ πεφυλαγμένοι, εἰσόκεν αὖτε Ῥήβαν ὠκυρόην ποταμόν, ἄκρην τε Μέλαιναν γνάμψαντεσ νήσου Θυνηίδοσ ὅρμον ἵκησθε.
l0=0001 l1=001 l2=Arg l8=2 l9=350	κεῖθεν δ’ οὐ μάλα πουλὺ διὲξ ἁλὸσ ἀντιπέραιαν γῆν Μαριανδυνῶν ἐπικέλσετε †νοστήσαντεσ, ἔνθα μὲν εἰσ Ἀίδαο καταιβάτισ ἐστὶ κέλευθοσ, ἄκρη δὲ προβλὴσ Ἀχερουσιὰσ ὑψόθι τείνει, δινήεισ τ’ Ἀχέρων, αὐτὴν διὰ νειόθι τέμνων ἄκρην, ἐκ μεγάλησ προχοὰσ ἵησι φάραγγοσ.
l0=0001 l1=001 l2=Arg l8=2 l9=356	ἀγχίμολον δ’ ἐπὶ τῇ πολέασ παρανεῖσθε κολωνούσ Παφλαγόνων, τοῖσίν τ’ Ἐνετήιοσ ἐμβασίλευε πρῶτα Πέλοψ, τοῦ περ καὶ ἀφ’ αἵματοσ εὐχετόωνται.
l0=0001 l1=001 l2=Arg l8=2 l9=359	ἔστι δέ τισ ἄκρη Ἑλίκησ κατεναντίον Ἄρκτου, πάντοθεν ἠλίβατοσ, καί μιν καλέουσι Κάραμβιν, τῆσ τ’ αἴπει βορέαο πέρι σχίζονται ἄελλαι, ὧδε μάλ’ ἂμ πέλαγοσ τετραμμένη αἰθέρι κύρει· τήνδε περιγνάμψαντι, Πολὺσ παρακέκλιται ἤδη Αἰγιαλόσ.
l0=0001 l1=001 l2=Arg l8=2 l9=365	Πολέοσ δ’ ἐπὶ πείρασιν Αἰγιαλοῖο ἀκτῇ ἐπὶ προβλῆτι ῥοαὶ Ἅλυοσ ποταμοῖο δεινὸν ἐρεύγονται· μετὰ τὸν δ’ ἀγχίρροοσ Ἶρισ μειότεροσ λευκῇσιν ἑλίσσεται εἰσ ἅλα δίναισ.
l0=0001 l1=001 l2=Arg l8=2 l9=368	κεῖθεν δὲ προτέρωσε μέγασ καὶ ὑπείροχοσ ἀγκών ἐξανέχει γαίησ· ἔπι δὲ στόμα Θερμώδοντοσ κόλπῳ ἐν εὐδιόωντι Θεμισκύρειον ὑπ’ ἄκρην μύρεται, εὐρείησ διαειμένοσ ἠπείροιο.
l0=0001 l1=001 l2=Arg l8=2 l9=372	ἔνθα δὲ Δοίαντοσ πεδίον, σχεδόθεν δὲ πόληεσ τρισσαὶ Ἀμαζονίδων· μετὰ δὲ σμυγερώτατοι ἀνδρῶν, τρηχείην Χάλυβεσ καὶ ἀτειρέα γαῖαν ἔχοντεσ ἐργατίναι, τοὶ δ’ ἀμφὶ σιδήρεα ἔργα μέλονται.
l0=0001 l1=001 l2=Arg l8=2 l9=376	ἄγχι δὲ ναιετάουσι πολύρρηνεσ Τιβαρηνοί Ζηνὸσ Ἐυξείνοιο Γενηταίην ὑπὲρ ἄκρην.
l0=0001 l1=001 l2=Arg l8=2 l9=378	τοῖσ δ’ ἐπὶ Μοσσύνοικοι ὁμούριοι ὑλήεσσαν ἑξείησ ἤπειρον ὑπωρείασ τε νέμονται, δουρατέοισ †πύργοισιν ἐν οἰκία τεκτήναντεσ κάλινα καὶ πύργουσ εὐπηγέασ, οὓσ καλέουσιν μόσσυνασ, καὶ δ’ αὐτοὶ ἐπώνυμοι ἔνθεν ἔασιν.
l0=0001 l1=001 l2=Arg l8=2 l9=381B	τοὺσ παραμειβόμενοι, λισσῇ ἐπικέλσατε νήσῳ, μήτι παντοίῃ μέγ’ ἀναιδέασ ἐξελάσαντεσ οἰωνοὺσ οἳ δῆθεν ἀπειρέσιοι ἐφέπουσιν νῆσον ἐρημαίην· τῇ μέν τ’ ἐνὶ νηὸν Ἄρηοσ λαί̈νεον ποίησαν Ἀμαζονίδων βασίλειαι Ὀτρηρή τε καὶ Ἀντιόπη, ὁπότε στρατόωντο ἔνθα γὰρ ὔμμιν ὄνειαρ ἀδευκέοσ ἐξ ἁλὸσ εἶσιν ἄρητον· τῶ καί τε φίλα φρονέων ἀγορεύω ἰσχέμεν—ἀλλὰ τίη με πάλιν χρειὼ ἀλιτέσθαι μαντοσύνῃ τὰ ἕκαστα διηνεκὲσ ἐξενέποντα;
l0=0001 l1=001 l2=Arg l8=2 l9=391	νήσου δὲ προτέρωσε καὶ ἠπείροιο περαίησ φέρβονται Φίλυρεσ· Φιλύρων δ’ ἐφύπερθεν ἔασιν Μάκρωνεσ, μετὰ δ’ αὖ περιώσια φῦλα Βεχείρων· ἑξείησ δὲ Σάπειρεσ ἐπὶ σφίσι ναιετάουσιν, Βύζηρεσ δ’ ἐπὶ τοῖσιν ὁμώλακεσ, ὧν ὕπερ ἤδη αὐτοὶ Κόλχοι ἔχονται ἀρήιοι.
l0=0001 l1=001 l2=Arg l8=2 l9=397	ἀλλ’ ἐνὶ νηί πείρεθ’, ἕωσ μυχάτῃ κεν ἐνιχρίμψητε θαλάσσῃ.
l0=0001 l1=001 l2=Arg l8=2 l9=398	ἔνθα δ’ ἀπ’ ἠπείροιο Κυταιίδοσ ἠδ’ Ἀμαραντῶν τηλόθεν ἐξ ὀρέων πεδίοιό τε Κιρκαίοιο Φᾶσισ δινήεισ εὐρὺν ῥόον εἰσ ἅλα βάλλει· κείνου νῆ’ ἐλάοντεσ ἐπὶ προχοὰσ ποταμοῖο, πύργουσ εἰσόψεσθε Κυταιέοσ Αἰήταο, ἄλσοσ τε σκιόειν Ἄρεοσ, τόθι κῶασ ἐπ’ ἄκρησ πεπτάμενον φηγοῖο δράκων, τέρασ αἰνὸν ἰδέσθαι, ἀμφὶσ ὀπιπτεύει δεδοκημένοσ· οὐδέ οἱ ἦμαρ, οὐ κνέφασ ἥδυμοσ ὕπνοσ ἀναιδέε δάμναται ὄσσε.”
l0=0001 l1=001 l2=Arg l8=2 l9=407	Ὧσ ἄρ’ ἔφη· τοὺσ δ’ εἶθαρ ἕλεν δέοσ εἰσαί̈οντασ, δὴν δ’ ἔσαν ἀμφασίῃ βεβολημένοι.
l0=0001 l1=001 l2=Arg l8=2 l9=409	ὀψὲ δ’ ἔειπε ἥρωσ Αἴσονοσ υἱόσ, ἀμηχανέων κακότητι· ”Ὦ γέρον, ἤδη μέν τε διίκεο πείρατ’ †ἀέθλων ναυτιλίησ καὶ τέκμαρ ὅτῳ στυγερὰσ διὰ πέτρασ πειθόμενοι Πόντονδε περήσομεν· εἰ δέ κεν αὖτισ, τάσδ’ ἡμῖν προφυγοῦσιν, ἐσ Ἑλλάδα νόστοσ ὀπίσσω ἔσσεται, ἀσπαστῶσ κε παραὶ σέο καὶ τὸ δαείην.
l0=0001 l1=001 l2=Arg l8=2 l9=415	πῶσ ἔρδω, πῶσ αὖτε τόσην ἁλὸσ εἶμι κέλευθον, νῆισ ἐὼν ἑτάροισ ἅμα νήισιν—Αἶα δὲ Κολχίσ Πόντου καὶ γαίησ ἐπικέκλιται ἐσχατιῇσιν;”
l0=0001 l1=001 l2=Arg l8=2 l9=418	Ὧσ φάτο· τὸν δ’ ὁ γεραιὸσ ἀμειβόμενοσ προσέειπεν· ”Ὦ τέκοσ, εὖτ’ ἂν πρῶτα φύγῃσ ὀλοὰσ διὰ πέτρασ, θάρσει· ἐπεὶ δαίμων ἕτερον πλόον ἡγεμονεύσει ἐξ Αἴησ, μετὰ δ’ Αἶαν ἅλισ πομπῆεσ ἔσονται.
l0=0001 l1=001 l2=Arg l8=2 l9=422	ἀλλὰ φίλοι φράζεσθε θεᾶσ δολόεσσαν ἀρωγήν Κύπριδοσ, ἐν γὰρ τῇ κλυτὰ πείρατα κεῖται ἀέθλου· καὶ δέ με μηκέτι τῶνδε περαιτέρω ἐξερέεσθε.”
l0=0001 l1=001 l2=Arg l8=2 l9=425	Ὧσ φάτ’ Ἀγηνορίδησ· ἐπὶ δὲ σχεδὸν υἱέε δοιώ Θρηικίου Βορέαο κατ’ αἰθέροσ ἀίξαντε οὐδῷ ἔπι κραιπνοὺσ ἔβαλον πόδασ· οἱ δ’ ἀνόρουσαν ἐξ ἑδέων ἥρωεσ, ὅπωσ παρεόντασ ἴδοντο.
l0=0001 l1=001 l2=Arg l8=2 l9=429	Ζήτησ δ’ ἱεμένοισιν, ἔτ’ ἄσπετον ἐκ καμάτοιο ἆσθμ’ ἀναφυσιόων, μετεφώνεεν ὅσσον ἄπωθεν ἤλασαν, ἠδ’ ὡσ Ἶρισ ἐρύκακε τάσδε δαί̈ξαι, ὅρκιά τ’ εὐμενέουσα θεὰ πόρεν, αἱ δ’ ὑπέδυσαν δείματι Δικταίησ περιωσίῳ ἄντρον ἐρίπνησ.
l0=0001 l1=001 l2=Arg l8=2 l9=434	γηθόσυνοι δἤπειτα δόμοισ ἔνι πάντεσ ἑταῖροι αὐτόσ τ’ ἀγγελίῃ Φινεὺσ πέλεν.
l0=0001 l1=001 l2=Arg l8=2 l9=436	ὦκα δὲ τόνγε Αἰσονίδησ, περιπολλὸν ἐυφρονέων, προσέειπεν· “Ἦ ἄρα δή τισ ἔην Φινεῦ θεὸσ ὃσ σέθεν ἄτησ κήδετο λευγαλέησ, καὶ δ’ ἡμέασ αὖθι πέλασσεν τηλόθεν, ὄφρα τοι υἷεσ ἀμύνειαν Βορέαο· εἰ δὲ καὶ ὀφθαλμοῖσι φόωσ πόροι, ἦ τ’ ἂν ὀίω γηθήσειν ὅσον εἴπερ ὑπότροποσ οἴκαδ’ ἱκοίμην.”
l0=0001 l1=001 l2=Arg l8=2 l9=442	Ὧσ ἔφατ’· αὐτὰρ ὁ τόνγε κατηφήσασ προσέειπεν· ”Αἰσονίδη, τὸ μὲν οὐ παλινάγρετον οὐδέ τι μῆχοσ ἔστ’ ὀπίσω, κενεαὶ γὰρ ὑποσμύχονται ὀπωπαί· ἀντὶ δὲ τοῦ θάνατόν μοι ἄφαρ θεὸσ ἐγγυαλίξαι, καί τε θανὼν πάσῃσι μετέσσομαι ἀγλαί̈ῃσιν.”
l0=0001 l1=001 l2=Arg l8=2 l9=447	Ὧσ τώγ’ ἀλλήλοισι παραβλήδην ἀγόρευον· αὐτίκα δ’ οὐ μετὰ δηρὸν †ἀμειβομένων ἐφαάνθη ἠριγενήσ, τὸν δ’ ἀμφὶ περικτίται ἠγερέθοντο ἀνέρεσ, οἳ καὶ πρόσθεν ἐπ’ ἤματι κεῖσε θάμιζον αἰὲν ὁμῶσ φορέοντεσ ἑῆσ ἀπὸ μοῖραν ἐδωδῆσ· τοῖσ ὁ γέρων πάντεσσιν, ὅτισ καὶ ἀφαυρὸσ ἵκοιτο, ἔχραεν ἐνδυκέωσ, πολέων δ’ ἀπὸ πήματ’ ἔλυσεν μαντοσύνῃ· τῶ καί μιν ἐποιχόμενοι κομέεσκον.
l0=0001 l1=001 l2=Arg l8=2 l9=455	σὺν τοῖσιν δ’ ἵκανε Παραίβιοσ, ὅσ ῥά οἱ ἦεν φίλτατοσ, ἀσπάσιοσ δὲ δόμοισ ἔνι τούσγ’ ἐνόησεν· πρὶν γὰρ δή νύ ποτ’ αὐτὸσ ἀριστήων στόλον ἀνδρῶν Ἑλλάδοσ ἒξ ἀνιόντα μετὰ πτόλιν Αἰήταο πείσματ’ ἀνάψεσθαι μυθήσατο Θυνίδι γαίῃ, οἵ τέ οἱ Ἁρπυίασ Διόθεν σχήσουσιν ἰούσασ.
l0=0001 l1=001 l2=Arg l8=2 l9=461	τοὺσ μὲν ἔπειτ’, ἐπέεσσιν ἀρεσσάμενοσ πυκινοῖσιν, πέμφ’ ὁ γέρων, οἶον δὲ Παραίβιον αὐτόθι μίμνειν κέκλετ’ ἀριστήεσσι σὺν ἀνδράσιν.
l0=0001 l1=001 l2=Arg l8=2 l9=464	αἶψα δὲ τόνγε σφωιτέρων ὀίων ὅτισ ἔξοχοσ εἰσ ἓ κομίσσαι ἧκεν ἐποτρύνασ· τοῦ δ’ ἐκ μεγάροιο κιόντοσ, μειλιχίωσ †ἐρέτῃσιν ὁμηγερέεσσι μετηύδα· ”Ὦ φίλοι, οὐκ ἄρα πάντεσ ὑπέρβιοι ἄνδρεσ ἔασιν, οὐδ’ εὐεργεσίησ ἀμνήμονεσ· ὡσ καὶ ὅδ’ ἀνήρ τοῖοσ ἐὼν δεῦρ’ ἦλθεν, ἑὸν μόρον ὄφρα δαείη.
l0=0001 l1=001 l2=Arg l8=2 l9=470	εὖτε γὰρ οὖν ὡσ πλεῖστα κάμοι καὶ πλεῖστα μογήσαι, δὴ τότε μιν περιπολλὸν ἐπασσυτέρη βιότοιο χρησμοσύνη τρύχεσκεν, ἐπ’ ἤματι δ’ ἦμαρ ὀρώρει κύντερον· οὐδέ τισ ἦεν ἀνάπνευσισ μογέοντι, ἀλλ’ ὅγε πατρὸσ ἑοῖο κακὴν τίνεσκεν ἀμοιβήν ἀμπλακίησ.
l0=0001 l1=001 l2=Arg l8=2 l9=476	ὁ γὰρ οἶοσ ἐν οὔρεσι δένδρεα τάμνων δή ποθ’ ἁμαδρυάδοσ νύμφησ ἀθέριξε λιτάων, ἥ μιν ὀδυρομένη ἀδινῷ μειλίσσετο μύθῳ μὴ ταμέειν πρέμνον δρυὸσ ἥλικοσ, ᾗ ἔπι πουλύν αἰῶνα τρίβεσκε διηνεκέσ· αὐτὰρ ὁ τήνγε ἀφραδέωσ ἔτμηξεν ἀγηνορίῃ νεότητοσ.
l0=0001 l1=001 l2=Arg l8=2 l9=481	τῷδ’ ἄρα νηκερδῆ νύμφη πόρεν οἶτον ὀπίσσω αὐτῷ καὶ τεκέεσσιν.
l0=0001 l1=001 l2=Arg l8=2 l9=483	ἔγωγε μέν, εὖτ’ ἀφίκανεν, ἀμπλακίην ἔγνων· βωμὸν δ’ ἐκέλευσα καμόντα Θυνιάδοσ νύμφησ, λωφήια ῥέξαι ἐπ’ αὐτῷ ἱερά, πατρῴην αἰτεύμενον αἶσαν ἀλύξαι.
l0=0001 l1=001 l2=Arg l8=2 l9=486	ἔνθ’ ἐπεὶ ἔκφυγε κῆρα θεήλατον, οὔποτ’ ἐμεῖο ἐκλάθετ’ οὐδ’ ἀθέριξε· μόλισ δ’ ἀέκοντα θύραζε πέμπω, ἐπεὶ μέμονέν γε παρέμμεναι ἀσχαλόωντι.”
l0=0001 l1=001 l2=Arg l8=2 l9=489	Ὧσ φάτ’ Ἀγηνορίδησ· ὁ δ’ ἐπισχεδὸν αὐτίκα δοιώ ἤλυθ’ ἄγων ποίμνηθεν ὄισ.
l0=0001 l1=001 l2=Arg l8=2 l9=491	ἀνὰ δ’ ἵστατ’ Ἰήσων, ἂν δὲ Βορήιοι υἷεσ ἐφημοσύνῃσι γέροντοσ, ὦκα δὲ κεκλόμενοι Μαντήιον Ἀπόλλωνα ῥέζον ἐπ’ ἐσχαρόφιν, νέον ἤματοσ ἀνομένοιο· κουρότεροι δ’ ἑτάρων μενοεικέα δαῖτ’ ἀλέγυνον.
l0=0001 l1=001 l2=Arg l8=2 l9=495	ἔνθ’ εὖ δαισάμενοι, τοὶ μὲν παρὰ πείσματα νηόσ, τοὶ δ’ αὐτοῦ κατὰ δώματ’ ἀολλέεσ εὐνάζοντο.
l0=0001 l1=001 l2=Arg l8=2 l9=497	Ἦρι δ’ ἐτήσιοι αὖραι ἐπέχραον, αἵ τ’ ἀνὰ πᾶσαν γαῖαν ὁμῶσ τοιῇδε Διὸσ πνείουσιν ἀρωγῇ.
l0=0001 l1=001 l2=Arg l8=2 l9=499	Κυρήνη πεφάτισται ἕλοσ πάρα Πηνειοῖο μῆλα νέμειν προτέροισι παρ’ ἀνδράσιν, εὔαδε γάρ οἱ παρθενίη καὶ λέκτρον ἀκήρατον.
l0=0001 l1=001 l2=Arg l8=2 l9=502	αὐτὰρ Ἀπόλλων τήνγ’ ἀνερειψάμενοσ ποταμῷ ἔπι ποιμαίνουσαν, τηλόθεν Αἱμονίησ χθονίῃσ παρακάτθετο νύμφαισ αἳ Λιβύην ἐνέμοντο παραὶ Μυρτώσιον αἶποσ.
l0=0001 l1=001 l2=Arg l8=2 l9=505	ἔνθα δ’ Ἀρισταῖον Φοίβῳ τέκεν, ὃν καλέουσιν Ἀγρέα καὶ Νόμιον πολυλήιοι Αἱμονιῆεσ· τὴν μὲν γὰρ φιλότητι θεὸσ ποιήσατο νύμφην αὐτοῦ μακραίωνα καὶ ἀγρότιν, υἷα δ’ ἔνεικεν νηπίαχον Χείρωνοσ ὑπ’ ἄντροισιν κομέεσθαι· τῷ καὶ ἀεξηθέντι θεαὶ γάμον ἐμνήστευσαν Μοῦσαι· ἀκεστορίην τε θεοπροπίασ τ’ ἐδίδαξαν, καί μιν ἑῶν μήλων θέσαν ἤρανον ὅσσ’ ἐνέμοντο ἂμ πεδίον Φθίησ Ἀθαμάντιον ἀμφί τ’ ἐρυμνήν Ὄθρυν καὶ ποταμοῦ ἱερὸν ῥόον Ἀπιδανοῖο.
l0=0001 l1=001 l2=Arg l8=2 l9=515	ἦμοσ δ’ οὐρανόθεν Μινωίδασ ἔφλεγε νήσουσ Σείριοσ οὐδέ τι δηρὸν ἔην ἄκοσ ἐνναέτῃσιν, τῆμοσ τόνγ’ ἐκάλεσσαν ἐφημοσύνῃσ Ἑκάτοιο λοιμοῦ ἀλεξητῆρα.
l0=0001 l1=001 l2=Arg l8=2 l9=519	λίπεν δ’ ὅγε πατρὸσ ἐφετμῇ Φθίην, ἐν δὲ Κέῳ κατενάσσατο, λαὸν ἀγείρασ Παρράσιον τοίπερ τε Λυκάονόσ εἰσι γενέθλησ· καὶ βωμὸν ποίησε μέγαν Διὸσ Ἰκμαίοιο, ἱερά τ’ εὖ ἔρρεξεν ἐν οὔρεσιν ἀστέρι κείνῳ Σειρίῳ αὐτῷ τε Κρονίδῃ Διί.
l0=0001 l1=001 l2=Arg l8=2 l9=524	τοῖο ἕκητι γαῖαν ἐπιψύχουσιν ἐτήσιοι ἐκ Διὸσ αὖραι ἤματα τεσσαράκοντα, Κέῳ δ’ ἔτι νῦν ἱερῆεσ ἀντολέων προπάροιθε Κυνὸσ ῥέζουσι θυηλάσ.
l0=0001 l1=001 l2=Arg l8=2 l9=527	καὶ τὰ μὲν ὧσ ὑδέονται· ἀριστῆεσ δὲ καταῦθι μίμνον ἐρυκόμενοι, ξεινήια δ’ ἄσπετα Θυνοί πάνδημοι, Φινῆι χαριζόμενοι, προί̈αλλον.
l0=0001 l1=001 l2=Arg l8=2 l9=530	Ἐκ δὲ τόθεν μακάρεσσι δυώδεκα δωμήσαντεσ βωμὸν ἁλὸσ ῥηγμῖνι πέρην καὶ ἐφ’ ἱερὰ θέντεσ, νῆα θοὴν εἴσβαινον ἐρεσσέμεν· οὐδὲ πελείησ τρήρωνοσ λήθοντο μετὰ φρεσίν, ἀλλ’ ἄρα τήνγε δείματι πεπτηυῖαν ἑῇ φέρε χειρὶ μεμαρπώσ Εὔφημοσ· γαίησ δ’ ἀπὸ διπλόα πείσματ’ ἔλυσαν.
l0=0001 l1=001 l2=Arg l8=2 l9=536	οὐδ’ ἄρ’ Ἀθηναίην προτέρω λάθον ὁρμηθέντεσ· αὐτίκα δ’ ἐσσυμένωσ, νεφέλησ ἐπιβᾶσα πόδεσσι κούφησ, ἥ κε φέροι μιν ἄφαρ βριαρήν περ ἐοῦσαν, σεύατ’ ἴμεν Πόντονδε, φίλα φρονέουσ’ ἐρέτῃσιν.
l0=0001 l1=001 l2=Arg l8=2 l9=540	ὡσ δ’ ὅτε τισ πάτρηθεν ἀλώμενοσ, οἷά τε πολλά πλαζόμεθ’ ἄνθρωποι τετληότεσ, ἄλλοτε ἄλλῃ ὀξέα πορφύρων ἐπιμαίεται, οὐδέ τισ αἶα τηλουρόσ, πᾶσαι δὲ κατόψιοί εἰσι πόληεσ, σφωιτέρουσ δ’ ἐνόησε δόμουσ, ἄμυδισ δὲ κέλευθοσ ὑγρή τε τραφερή τ’ ἰνδάλλεται ὀφθαλμοῖσιν— ὧσ ἄρα καρπαλίμωσ κούρη Διὸσ ἀίξασα θῆκεν ἐπ’ ἀξείνοιο πόδασ Θυνηίδοσ ἀκτῆσ.
l0=0001 l1=001 l2=Arg l8=2 l9=548	Οἱ δ’ ὅτε δὴ σκολιοῖο πόρου στεινωπὸν ἵκοντο τρηχείῃσ σπιλάδεσσιν ἐεργμένον ἀμφοτέρωθεν, δινήεισ ὑπένερθεν ἀνακλύζεσκεν ἰοῦσαν νῆα ῥόοσ, πολλὸν δὲ †φόβῳ προτέρωσε νέοντο.
l0=0001 l1=001 l2=Arg l8=2 l9=552	ἤδη δέ σφισι δοῦποσ ἀρασσομένων πετράων νωλεμὲσ οὔατ’ ἔβαλλε, βόων δ’ ἁλιμυρέεσ ἀκταί· δὴ τότ’ ἔπειθ’ ὁ μὲν ὦρτο, πελειάδα χειρὶ μεμαρπώσ, Εὔφημοσ πρῴρησ ἐπιβήμεναι, οἱ δ’ ὑπ’ ἀνωγῇ Τίφυοσ Ἁγνιάδαο θελήμονα ποιήσαντο εἰρεσίην, ἵν’ ἔπειτα διὲκ πέτρασ ἐλάσειαν κάρτεϊ ᾧ πίσυνοι.
l0=0001 l1=001 l2=Arg l8=2 l9=559	τὰσ δ’ αὐτίκα λοίσθιον ἄλλων οἰγομένασ ἀγκῶνα περιγνάμψαντεσ ἴδοντο, σὺν δέ σφιν χύτο θυμόσ.
l0=0001 l1=001 l2=Arg l8=2 l9=561	ὁ δ’ ἀίξαι πτερύγεσσιν Εὔφημοσ προέηκε πελειάδα, τοὶ δ’ ἅμα πάντεσ ἤειραν κεφαλὰσ ἐσορώμενοι· ἡ δὲ δι’ αὐτῶν ἔπτατο.
l0=0001 l1=001 l2=Arg l8=2 l9=564	ταὶ δ’ ἄμυδισ πάλιν ἀντίαι ἀλλήλῃσιν ἄμφω ὁμοῦ ξυνιοῦσαι ἐπέκτυπον· ὦρτο δὲ πολλή ἅλμη ἀναβρασθεῖσα, νέφοσ ὥσ· αὖε δὲ πόντοσ σμερδαλέον, πάντη δὲ περὶ μέγασ ἔβρεμεν αἰθήρ· κοῖλαι δὲ σπήλυγγεσ ὑπὸ σπιλάδασ τρηχείασ κλυζούσησ ἁλὸσ ἔνδον ἐβόμβεον, ὑψόθι δ’ ὄχθησ λευκὴ καχλάζοντοσ ἀνέπτυε κύματοσ ἄχνη· νῆα δ’ ἔπειτα πέριξ εἴλει ῥόοσ· ἄκρα δ’ ἔκοψαν οὐραῖα πτερὰ ταίγε πελειάδοσ, ἡ δ’ ἀπόρουσεν ἀσκηθήσ, ἐρέται δὲ μέγ’ ἴαχον.
l0=0001 l1=001 l2=Arg l8=2 l9=573	ἔβραχε δ’ αὐτόσ Τῖφυσ ἐρεσσέμεναι κρατερῶσ· οἴγοντο γὰρ αὖτισ ἄνδιχα.
l0=0001 l1=001 l2=Arg l8=2 l9=575	τοὺσ δ’ ἐλάοντασ ἔχεν τρόμοσ, ὄφρα †μιν αὖτισ† πλημυρίσ, παλίνορσοσ ἀνερχομένη, κατένεικεν εἴσω πετράων.
l0=0001 l1=001 l2=Arg l8=2 l9=577	τότε δ’ αἰνότατον δέοσ εἷλεν πάντασ, ὑπὲρ κεφαλῆσ γὰρ ἀμήχανοσ ἦεν ὄλεθροσ.
l0=0001 l1=001 l2=Arg l8=2 l9=578	ἤδη δ’ ἔνθα καὶ ἔνθα διὰ πλατὺσ εἴδετο Πόντοσ, καί σφισιν ἀπροφάτωσ ἀνέδυ μέγα κῦμα πάροιθεν κυρτόν, ἀποτμῆγι σκοπιῇ ἴσον· οἱ δ’ ἐσιδόντεσ ἤμυσαν λοξοῖσι καρήασιν, εἴσατο γάρ ῥα νηὸσ ὑπὲρ πάσησ κατεπάλμενον ἀμφικαλύψειν, ἀλλά μιν ἔφθη Τῖφυσ ὑπ’ εἰρεσίῃ βαρύθουσαν ἀγχαλάσασ· τὸ δὲ πολλὸν ὑπὸ τρόπιν ἐξεκυλίσθη, ἐκ δ’ αὐτὴν πρύμνηθεν ἀνείρυσε τηλόθι νῆα πετράων, ὑψοῦ δὲ μεταχρονίη πεφόρητο.
l0=0001 l1=001 l2=Arg l8=2 l9=587	Εὔφημοσ δ’ ἀνὰ πάντασ ἰὼν βοάασκεν ἑταίρουσ ἐμβαλέειν κώπῃσιν ὅσον σθένοσ.
l0=0001 l1=001 l2=Arg l8=2 l9=589	οἱ δ’ ἀλαλητῷ κόπτον ὕδωρ· ὅσσον δ’ ὑποείκαθε νηῦσ ἐρέτῃσιν, δὶσ τόσον ἂψ ἀπόρουσεν, ἐπεγνάμπτοντο δὲ κῶπαι ἠύτε καμπύλα τόξα, βιαζομένων ἡρώων.
l0=0001 l1=001 l2=Arg l8=2 l9=592	ἔνθεν δ’ αὐτίκ’ ἔπειτα καταρρεπὲσ ἔσσυτο κῦμα, ἡ δ’ ἄφαρ ὥστε κυλίνδρῳ ἐπέτρεχε κύματι λάβρῳ προπροκαταί̈γδην κοίλησ ἁλόσ.
l0=0001 l1=001 l2=Arg l8=2 l9=595	ἐν δ’ ἄρα μέσσαισ Πληγάσι δινήεισ εἷλεν ῥόοσ· αἱ δ’ ἑκάτερθεν σειόμεναι βρόμεον, πεπέδητο δὲ νήια δοῦρα· καὶ τότ’ Ἀθηναίη στιβαρῇ ἀντέσπασε πέτρησ σκαιῇ, δεξιτερῇ δὲ διαμπερὲσ ὦσε φέρεσθαι· ἡ δ’ ἰκέλη πτερόεντι μετήοροσ ἔσσυτ’ ὀιστῷ, ἔμπησ δ’ ἀφλάστοιο παρέθρισαν ἄκρα κόρυμβα νωλεμὲσ ἐμπλήξασαι ἐναντίαι.
l0=0001 l1=001 l2=Arg l8=2 l9=602	αὐτὰρ Ἀθήνη Οὔλυμπόνδ’ ἀνόρουσεν, ὅτ’ ἀσκηθεῖσ ὑπάλυξαν· πέτραι δ’ εἰσ ἕνα χῶρον ἐπισχεδὸν ἀλλήλῃσιν νωλεμὲσ ἐρρίζωθεν· ὃ δὴ καὶ μόρσιμον ἦεν ἐκ μακάρων, εὖτ’ ἄν τισ †ἰδὼν διὰ νηὶ περάσσῃ.
l0=0001 l1=001 l2=Arg l8=2 l9=606	Οἱ δέ που ὀκρυόεντοσ ἀνέπνεον ἄρτι φόβοιο, ἠέρα παπταίνοντεσ ὁμοῦ πέλαγόσ τε θαλάσσησ τῆλ’ ἀναπεπτάμενον· δὴ γὰρ φάσαν ἐξ Ἀίδαο σώεσθαι.
l0=0001 l1=001 l2=Arg l8=2 l9=610	Τῖφυσ δὲ παροίτατοσ ἤρχετο μύθων· “Ἔλπομαι αὐτῇ νηὶ †τόγ’ ἔμπεδον ἐξαλέασθαι ἡμέασ· οὐδέ τισ ἄλλοσ ἐπαίτιοσ ὅσσον Ἀθήνη, ἥ οἱ ἐνέπνευσεν θεῖον μένοσ εὖτέ μιν Ἄργοσ γόμφοισιν συνάρασσε, θέμισ δ’ οὐκ ἔστιν ἁλῶναι.
l0=0001 l1=001 l2=Arg l8=2 l9=614	Αἰσονίδη, τύνη δὲ τεοῦ βασιλῆοσ ἐφετμήν, εὖτε διὲκ πέτρασ φυγέειν θεὸσ ἧμιν ὄπασσε, μηκέτι δείδιθι τοῖον, ἐπεὶ μετόπισθεν ἀέθλουσ εὐπαλέασ τελέεσθαι Ἀγηνορίδησ φάτο Φινεύσ.”
l0=0001 l1=001 l2=Arg l8=2 l9=618	Ἦ ῥ’ ἅμα καὶ προτέρωσε παραὶ Βιθυνίδα γαῖαν νῆα διὲκ πέλαγοσ σεῦεν μέσον· αὐτὰρ ὁ τόνγε μειλιχίοισ ἐπέεσσι παραβλήδην προσέειπεν· ”Τῖφυ, τίη μοι ταῦτα παρηγορέεισ ἀχέοντι;
l0=0001 l1=001 l2=Arg l8=2 l9=622	ἤμβροτον, ἀασάμην τε κακὴν καὶ ἀμήχανον ἄτην· χρῆν γὰρ ἐφιεμένοιο καταντικρὺ Πελίαο αὐτίκ’ ἀνήνασθαι τόνδε στόλον, εἰ καὶ ἔμελλον νηλειῶσ μελεϊστὶ κεδαιόμενοσ θανέεσθαι.
l0=0001 l1=001 l2=Arg l8=2 l9=626	νῦν δὲ περισσὸν δεῖμα καὶ ἀτλήτουσ μελεδῶνασ †ἄγκειμαι, στυγέων μὲν ἁλὸσ κρυόεντα κέλευθα νηὶ διαπλώειν, στυγέων δ’ ὅτ’ ἐπ’ ἠπείροιο βαίνωμεν, πάντη γὰρ ἀνάρσιοι ἄνδρεσ ἔασιν.
l0=0001 l1=001 l2=Arg l8=2 l9=630	αἰεὶ δὲ στονόεσσαν ἐπ’ ἤματι νύκτα φυλάσσω, ἐξότε τὸ πρώτιστον ἐμὴν χάριν ἠγερέθεσθε, φραζόμενοσ τὰ ἕκαστα.
l0=0001 l1=001 l2=Arg l8=2 l9=633	σὺ δ’ εὐμαρέωσ ἀγορεύεισ, οἶον ἑῆσ ψυχῆσ ἀλέγων ὕπερ· αὐτὰρ ἔγωγε εἷο μὲν οὐδ’ ἠβαιὸν ἀτύζομαι, ἀμφὶ δὲ τοῖο καὶ τοῦ ὁμῶσ καὶ σεῖο καὶ ἄλλων δείδι’ ἑταίρων, εἰ μὴ ἐσ Ἑλλάδα γαῖαν ἀπήμονασ ὔμμε κομίσσω.”
l0=0001 l1=001 l2=Arg l8=2 l9=637	Ὧσ φάτ’, ἀριστήων πειρώμενοσ· οἱ δ’ ὁμάδησαν θαρσαλέοισ ἐπέεσσιν.
l0=0001 l1=001 l2=Arg l8=2 l9=639	ὁ δὲ φρένασ ἔνδον ἰάνθη κεκλομένων, καί ῥ’ αὖτισ ἐπιρρήδην μετέειπεν· ”Ὦ φίλοι, ὑμετέρῃ ἀρετῇ ἔπι θάρσοσ ἀέξω.
l0=0001 l1=001 l2=Arg l8=2 l9=641	τούνεκα νῦν οὐδ’ εἴ κε διὲξ Ἀίδαο βερέθρων στελλοίμην, ἔτι τάρβοσ ἀνάψομαι, εὖτε πέλεσθε ἔμπεδοι ἀργαλέοισ ἐνὶ δείμασιν.
l0=0001 l1=001 l2=Arg l8=2 l9=644	ἀλλ’ ὅτε πέτρασ Πληγάδασ ἐξέπλωμεν, ὀίομαι οὐκ ἔτ’ ὀπίσσω ἔσσεσθαι τοιόνδ’ ἕτερον φόβον, εἰ ἐτεόν γε φραδμοσύνῃ Φινῆοσ ἐπισπόμενοι νεόμεσθα.”
l0=0001 l1=001 l2=Arg l8=2 l9=647	Ὧσ φάτο· καὶ τοίων μὲν ἐλώφεον αὐτίκα μύθων, εἰρεσίῃ δ’ ἀλίαστον ἔχον πόνον.
l0=0001 l1=001 l2=Arg l8=2 l9=649	αἶψα δὲ τοίγε Ῥήβαν ὠκυρόην ποταμὸν σκόπελόν τε Κολώνησ, ἄκρην δ’ οὐ μετὰ δηθὰ παρεξενέοντο Μέλαιναν, τῇ δ’ ἄρ’ ἐπὶ προχοὰσ Φυλληίδασ, ἔνθα πάροιθεν Διψακὸσ υἷ’ Ἀθάμαντοσ ἑοῖσ ὑπέδεκτο δόμοισιν, ὁππόθ’ ἅμα κριῷ φεῦγε πτόλιν Ὀρχομενοῖο· τίκτε δέ μιν νύμφη λειμωνιάσ· οὐδέ οἱ ὕβρισ ἥνδανεν, ἀλλ’ ἐθελημὸσ ἐφ’ ὕδασι πατρὸσ ἑοῖο μητέρι συνναίεσκεν, ἐπάκτια πώεα φέρβων.
l0=0001 l1=001 l2=Arg l8=2 l9=657	τοῦ μέν τ’ ἠρίον αἶψα, καὶ εὐρείασ ποταμοῖο ἠιόνασ πεδίον τε, βαθυρρείοντά τε Κάλπην δερκόμενοι παράμειβον, ὁμῶσ ὅτ’ ἐπ’ ἤματι νύκτα νήνεμον ἀκαμάτῃσιν ἐπερρώοντ’ ἐλάτῃσιν.
l0=0001 l1=001 l2=Arg l8=2 l9=661	οἷοι δὲ πλαδόωσαν ἐπισχίζοντεσ ἄρουραν ἐργατίναι μογέουσι βόεσ, πέρι δ’ ἄσπετοσ ἱδρώσ εἴβεται ἐκ λαγόνων τε καὶ αὐχένοσ, ὄμματα δέ σφιν λοξὰ παραστρωφῶνται ὑπὸ ζυγοῦ, αὐτὰρ ἀυτμή αὐαλέη στομάτων ἄμοτον βρέμει· οἱ δ’ ἐνὶ γαίῃ χηλὰσ σκηρίπτοντε πανημέριοι πονέονται— τοῖσ ἴκελοι ἥρωεσ ὑπὲξ ἁλὸσ εἷλκον ἐρετμά.
l0=0001 l1=001 l2=Arg l8=2 l9=668	Ἦμοσ δ’ οὔτ’ ἄρ πω φάοσ ἄμβροτον οὔτ’ ἔτι λίην ὀρφναίη πέλεται, λεπτὸν δ’ ἐπιδέδρομε νυκτί φέγγοσ, ὅτ’ ἀμφιλύκην μιν ἀνεγρόμενοι καλέουσιν, τῆμοσ ἐρημαίησ νήσου λιμέν’ εἰσελάσαντεσ Θυνιάδοσ καμάτῳ πολυπήμονι βαῖνον ἔραζε.
l0=0001 l1=001 l2=Arg l8=2 l9=673	τοῖσι δὲ Λητοῦσ υἱόσ, ἀνερχόμενοσ Λυκίηθεν τῆλ’ ἐπ’ ἀπείρονα δῆμον Ὑπερβορέων ἀνθρώπων, ἐξεφάνη· χρύσεοι δὲ παρειάων ἑκάτερθεν πλοχμοὶ βοτρυόεντεσ ἐπερρώοντο κιόντι· λαιῇ δ’ ἀργύρεον νώμα βιόν, ἀμφὶ δὲ νώτοισ ἰοδόκη τετάνυστο κατωμαδόν· ἡ δ’ ὑπὸ ποσσίν σείετο νῆσοσ ὅλη, κλύζεν δ’ ἐπὶ κύματα χέρσῳ.
l0=0001 l1=001 l2=Arg l8=2 l9=680	τοὺσ δ’ ἕλε θάμβοσ ἰδόντασ ἀμήχανον, οὐδέ τισ ἔτλη ἀντίον αὐγάσσασθαι ἐσ ὄμματα καλὰ θεοῖο, στὰν δὲ κάτω νεύσαντεσ ἐπὶ χθονόσ· αὐτὰρ ὁ τηλοῦ βῆ ῥ’ ἴμεναι πόντονδε δι’ ἠέροσ.
l0=0001 l1=001 l2=Arg l8=2 l9=684	ὀψὲ δὲ τοῖον Ὀρφεὺσ ἔκφατο μῦθον ἀριστήεσσι πιφαύσκων· ”Εἰ δ’ ἄγε δὴ νῆσον μὲν Ἑωίου Ἀπόλλωνοσ τήνδ’ ἱερὴν κλείωμεν, ἐπεὶ πάντεσσι φαάνθη ἠῷοσ μετιών· τὰ δὲ ῥέξομεν οἷα πάρεστιν, βωμὸν ἀναστήσαντεσ ἐπάκτιον.
l0=0001 l1=001 l2=Arg l8=2 l9=689	εἰ δ’ ἂν ὀπίσσω γαῖαν ἐσ Αἱμονίην ἀσκηθέα νόστον ὀπάσσῃ, δὴ τότε οἱ κεραῶν ἐπὶ μηρία θήσομεν αἰγῶν· νῦν δ’ αὔτωσ κνίσῃ λοιβῇσί τε μειλίξασθαι κέκλομαι· ἀλλ’ ἵληθι ἄναξ, ἵληθι φαανθείσ.”
l0=0001 l1=001 l2=Arg l8=2 l9=693	Ὧσ ἄρ’ ἔφη· καὶ τοὶ μὲν ἄφαρ βωμὸν τετύκοντο χερμάσιν, οἱ δ’ ἀνὰ νῆσον ἐδίνεον, ἐξερέοντεσ εἴ κέ τιν’ ἢ κεμάδων ἢ ἀγροτέρων ἐσίδοιεν αἰγῶν, οἷά τε πολλὰ βαθείῃ βόσκεται ὕλῃ.
l0=0001 l1=001 l2=Arg l8=2 l9=697	τοῖσι δὲ Λητοί̈δησ ἄγρην πόρεν· ἐκ δέ νυ πάντων εὐαγέωσ ἱερῷ ἀνὰ διπλόα μηρία βωμῷ καῖον, ἐπικλείοντεσ Ἑώιον Ἀπόλλωνα.
l0=0001 l1=001 l2=Arg l8=2 l9=700	ἀμφὶ δὲ δαιομένοισ εὐρὺν χορὸν ἐστήσαντο, καλὸν Ἰηπαιήον’ Ἰηπαιήονα Φοῖβον μελπόμενοι, σὺν δέ σφιν ἐὺσ πάισ Οἰάγροιο Βιστονίῃ φόρμιγγι λιγείησ ἦρχεν ἀοιδῆσ· ὥσ ποτε πετραίῃ ὑπὸ δειράδι Παρνησσοῖο Δελφύνην τόξοισι πελώριον ἐξενάριξεν, κοῦροσ ἐὼν ἔτι γυμνόσ, ἔτι πλοκάμοισι γεγηθώσ (ἱλήκοισ· αἰεί τοι, ἄναξ, ἄτμητοι ἔθειραι, αἰὲν ἀδήλητοι, τὼσ γὰρ θέμισ, οἰόθι δ’ αὐτή Λητὼ Κοιογένεια φίλαισ ἐνὶ χερσὶν ἀφάσσει).
l0=0001 l1=001 l2=Arg l8=2 l9=710	πολλὰ δὲ Κωρύκιαι νύμφαι, Πλειστοῖο θύγατρεσ, θαρσύνεσκον ἔπεσσιν, ”ἵη ἵε” κεκληγυῖαι· ἔνθεν δὴ τόδε καλὸν ἐφύμνιον ἔπλετο Φοίβῳ.
l0=0001 l1=001 l2=Arg l8=2 l9=713	αὐτὰρ ἐπειδὴ τόνγε χορείῃ μέλψαν ἀοιδῇ, λοιβαῖσ εὐαγέεσσιν ἐπώμοσαν ἦ μὲν ἀρήξειν ἀλλήλοισ εἰσαιὲν ὁμοφροσύνῃσι νόοιο, ἁπτόμενοι θυέων· καί τ’ εἰσέτι νῦν γε τέτυκται κεῖν’ Ὁμονοίησ ἱρὸν ἐύφρονοσ ὅ ῥ’ ἐκάμοντο αὐτοὶ κυδίστην τότε δαίμονα πορσαίνοντεσ.
l0=0001 l1=001 l2=Arg l8=2 l9=719	Ἦμοσ δὲ τρίτατον φάοσ ἤλυθε, δὴ τότ’ ἔπειτα ἀκραεῖ ζεφύρῳ νῆσον λίπον αἰπήεσσαν.
l0=0001 l1=001 l2=Arg l8=2 l9=721	ἔνθεν δ’ ἀντιπέρην ποταμοῦ στόμα Σαγγαρίοιο καὶ Μαριανδυνῶν ἀνδρῶν ἐριθηλέα γαῖαν ἠδὲ Λύκοιο ῥέεθρα καὶ Ἀνθεμοεισίδα λίμνην δερκόμενοι παράμειβον· ὑπὸ πνοιῇ δὲ κάλωεσ ὅπλα τε νήια πάντα τινάσσετο νισσομένοισιν.
l0=0001 l1=001 l2=Arg l8=2 l9=726	ἠῶθεν δ’, ἀνέμοιο διὰ κνέφασ εὐνηθέντοσ, ἀσπασίωσ ἄκρησ Ἀχερουσίδοσ ὅρμον ἵκοντο.
l0=0001 l1=001 l2=Arg l8=2 l9=728	ἡ μέν τε κρημνοῖσιν ἀνίσχεται ἠλιβάτοισιν, εἰσ ἅλα δερκομένη Βιθυνίδα· τῇ δ’ ὑπὸ πέτραι λισσάδεσ ἐρρίζωνται ἁλίβροχοι, ἀμφὶ δὲ τῇσιν κῦμα κυλινδόμενον μεγάλα βρέμει· αὐτὰρ ὕπερθεν ἀμφιλαφεῖσ πλατάνιστοι ἐπ’ ἀκροτάτῃ πεφύασιν.
l0=0001 l1=001 l2=Arg l8=2 l9=733	ἐκ δ’ αὐτῆσ εἴσω κατακέκλιται ἤπειρόνδε κοίλη ὕπαιθα νάπη, ἵνα τε σπέοσ ἔστ’ Ἀίδαο ὕλῃ καὶ πέτρῃσιν ἐπηρεφέσ, ἔνθεν ἀυτμή πηγυλίσ, ὀκρυόεντοσ ἀναπνείουσα μυχοῖο, συνεχὲσ ἀργινόεσσαν ἀεὶ περιτέτροφε πάχνην, οὐδὲ μεσημβριόωντοσ ἰαίνεται ἠελίοιο.
l0=0001 l1=001 l2=Arg l8=2 l9=739	σιγὴ δ’ οὔποτε τήνδε κατὰ βλοσυρὴν ἔχει ἄκρην, ἀλλ’ ἄμυδισ πόντοιό θ’ ὑπὸ στένει ἠχήεντοσ φύλλων τε πνοιῇσι τινασσομένων μυχίῃσιν.
l0=0001 l1=001 l2=Arg l8=2 l9=742	ἔνθα δὲ καὶ προχοαὶ ποταμοῦ Ἀχέροντοσ ἔασιν, ὅσ τε διὲξ ἄκρησ ἀνερεύγεται εἰσ ἅλα βάλλων †ἠοίην, κοίλη δὲ φάραγξ κατάγει μιν ἄνωθεν.
l0=0001 l1=001 l2=Arg l8=2 l9=745	τὸν μὲν ἐν ὀψιγόνοισι Σοωναύτην ὀνόμηναν Νισαῖοι Μεγαρῆεσ, ὅτε νάσσεσθαι ἔμελλον γῆν Μαριανδυνῶν· δὴ γάρ σφεασ ἐξεσάωσεν αὐτῇσιν νήεσσι, κακῇ χρίμψαντασ ἀέλλῃ.
l0=0001 l1=001 l2=Arg l8=2 l9=749	τῇ ῥ’ οἵγ’ αὐτίκα νῆα διὲξ Ἀχερουσίδοσ ἄκρησ εἰσωποί, ἀνέμοιο νέον λήγοντοσ, ἔκελσαν.
l0=0001 l1=001 l2=Arg l8=2 l9=751	Οὐδ’ ἄρα δηθὰ Λύκον, κείνησ πρόμον ἠπείροιο, καὶ Μαριανδυνοὺσ λάθον ἀνέρασ ὁρμισθέντεσ αὐθένται Ἀμύκοιο κατὰ κλέοσ ὃ πρὶν ἄκουον· ἀλλὰ καὶ ἀρθμὸν ἔθεντο μετὰ σφίσι τοῖο ἕκητι, αὐτὸν δ’ ὥστε θεὸν Πολυδεύκεα δεξιόωντο, πάντοθεν ἀγρόμενοι· ἐπεὶ ἦ μάλα τοίγ’ ἐπὶ δηρόν ἀντιβίην Βέβρυξιν ὑπερφιάλοισ πολέμιζον.
l0=0001 l1=001 l2=Arg l8=2 l9=758	καὶ δὴ πασσυδίῃ μεγάρων ἔντοσθε Λύκοιο κεῖν’ ἦμαρ φιλότητι, μετὰ πτολίεθρον ἰόντεσ, δαίτην ἀμφίεπον τέρποντό τε θυμὸν ἔπεσσιν.
l0=0001 l1=001 l2=Arg l8=2 l9=761	Αἰσονίδησ μέν οἱ γενεὴν καί τ’ οὔνομ’ ἑκάστου σφωιτέρων μυθεῖθ’ ἑτάρων, Πελίαό τ’ ἐφετμάσ· ἠδ’ ὡσ Λημνιάδεσσιν ἐπεξεινοῦντο γυναιξίν· ὅσσα τε Κύζικον ἀμφὶ Δολιονίην τ’ ἐτέλεσσαν· Μυσίδα θ’ ὡσ ἀφίκοντο Κίον θ’, ὅθι κάλλιπον ἥρω Ἡρακλέην ἀέκοντι νόῳ, Γλαύκοιό τε βάξιν πέφραδε· καὶ Βέβρυκασ ὅπωσ Ἄμυκόν τ’ ἐδάιξαν· καὶ Φινῆοσ ἔειπε θεοπροπίασ τε δύην τε· ἠδ’ ὡσ Κυανέασ πέτρασ φύγον· ὥσ τ’ ἀβόλησαν Λητοί̈δῃ κατὰ νῆσον.
l0=0001 l1=001 l2=Arg l8=2 l9=771	ὁ δ’ ἑξείησ ἐνέποντοσ θέλγετ’ ἀκουῇ θυμόν· ἄχοσ δ’ ἕλεν Ἡρακλῆι λειπομένῳ, καὶ τοῖον ἔποσ πάντεσσι μετηύδα· “Ὦ φίλοι, οἵου φωτὸσ ἀποπλαγχθέντεσ ἀρωγῆσ πείρετ’ ἐσ Αἰήτην τόσσον πλόον.
l0=0001 l1=001 l2=Arg l8=2 l9=775	εὖ γὰρ ἐγώ μιν Δασκύλου ἐν μεγάροισι καταυτόθι πατρὸσ ἐμεῖο οἶδ’ ἐσιδών, ὅτε δεῦρο δι’ Ἀσίδοσ ἠπείροιο πεζὸσ ἔβη, ζωστῆρα φιλοπτολέμοιο κομίζων Ἱππολύτησ· ἐμὲ δ’ εὗρε νέον χνοάοντα παρειάσ.
l0=0001 l1=001 l2=Arg l8=2 l9=779	ἔνθα δ’ ἐπὶ Πριόλαο κασιγνήτοιο θανόντοσ ἡμετέρου Μυσοῖσιν ὑπ’ ἀνδράσιν, ὅντινα λαόσ οἰκτίστοισ ἐλέγοισιν ὀδύρεται ἐξέτι κείνου, ἀθλεύων, Τιτίην ἀπεκαίνυτο πυγμαχέοντα καρτερόν, ὃσ πάντεσσι μετέπρεπεν ἠιθέοισιν εἶδόσ τ’ ἠδὲ βίην, χαμάδισ δέ οἱ ἤλασ’ ὀδόντασ.
l0=0001 l1=001 l2=Arg l8=2 l9=785	αὐτὰρ ὁμοῦ Μυσοῖσιν ἐμῷ ὑπὸ πατρὶ δάμασσεν Μύγδονασ, οἳ ναίουσιν ὁμώλακασ ἧμιν ἀρούρασ, φῦλά τε Βιθυνῶν αὐτῇ κτεατίσσατο γαίῃ ἔστ’ ἐπὶ Ῥήβαο προχοὰσ σκόπελόν τε Κολώνησ· Παφλαγόνεσ τ’ ἐπὶ τοῖσ Πελοπήιοι εἴκαθον αὔτωσ ὅσσουσ Βιλλαίοιο μέλαν περιάγνυται ὕδωρ.
l0=0001 l1=001 l2=Arg l8=2 l9=791	ἀλλ’ ἐμὲ τῶν Βέβρυκεσ ὑπερβασίη τ’ Ἀμύκοιο τηλόθι ναιετάοντοσ ἐνόσφισαν Ἡρακλῆοσ, δὴν ἀποτεμνόμενοι γαίησ ἅλισ, ὄφρ’ ἐβάλοντο οὖρα βαθυρρείοντοσ ἐφ’ εἱαμεναῖσ Ὑπίοιο.
l0=0001 l1=001 l2=Arg l8=2 l9=795	ἔμπησ δ’ ἐξ ὑμέων ἔδοσαν τίσιν· οὐδέ ἕ φημι ἤματι τῷδ’ ἀέκητι θεῶν ἐπελάσσαι ἄρηα, Τυνδαρίδη, Βέβρυξιν, ὅτ’ ἀνέρα κεῖνον ἔπεφνεσ.
l0=0001 l1=001 l2=Arg l8=2 l9=798	τῶν νῦν ἥντιν’ ἐγὼ τεῖσαι χάριν ἄρκιόσ εἰμι, τείσω προφρονέωσ· ἡ γὰρ θέμισ ἠπεδανοῖσιν ἀνδράσιν, εὖτ’ ἄρξωσιν ἀρείονεσ ἄλλοι ὀφέλλειν.
l0=0001 l1=001 l2=Arg l8=2 l9=801	ξυνῇ μὲν πάντεσσιν, ὁμόστολον ὔμμιν ἕπεσθαι Δάσκυλον ὀτρυνέω, ἐμὸν υἱέα (τοῖο δ’ ἰόντοσ, ἦ τ’ ἂν ἐυξείνοισι διαμπερὲσ ἀντιάοιτε ἀνδράσι μέσφ’ αὐτοῖο ποτὶ στόμα Θερμώδοντοσ)· νόσφι δὲ Τυνδαρίδαισ, Ἀχερουσίδοσ ὑψόθεν ἄκρησ εἵσομαι ἱερὸν αἰπύ, τὸ μὲν μάλα τηλόθι πάντεσ ναυτίλοι ἂμ πέλαγοσ θηεύμενοι ἱλάξονται, καί κέ σφιν μετέπειτα πρὸ ἄστεοσ, οἷα θεοῖσιν, πίονασ εὐαρότοιο γύασ πεδίοιο ταμοίμην.”
l0=0001 l1=001 l2=Arg l8=2 l9=810	Ὧσ τότε μὲν δαῖτ’ ἀμφὶ πανήμεροι ἑψιόωντο· ἦρί γε μὴν ἐπὶ νῆα κατήισαν ἐγκονέοντεσ, καὶ δ’ αὐτὸσ σὺν τοῖσι Λύκοσ κίε, μυρί’ ὀπάσσασ δῶρα φέρειν, ἅμα δ’ υἷα δόμων ἔκπεμπε νέεσθαι.
l0=0001 l1=001 l2=Arg l8=2 l9=814	Ἔνθα δ’ Ἀβαντιάδην πεπρωμένη ἤλασε μοῖρα Ἴδμονα, μαντοσύνῃσι κεκασμένον, ἀλλά μιν οὔ τι μαντοσύναι ἐσάωσαν, ἐπεὶ χρεὼ ἦγε δαμῆναι.
l0=0001 l1=001 l2=Arg l8=2 l9=817	κεῖτο γὰρ εἱαμενῇ δονακώδεοσ ἐν ποταμοῖο, ψυχόμενοσ λαγόνασ τε καὶ ἄσπετον ἰλύι νηδύν, κάπριοσ ἀργιόδων, ὀλοὸν τέρασ, ὅν ῥα καὶ αὐταί νύμφαι ἑλειονόμοι ὑπεδείδισαν· οὐδέ τισ ἀνδρῶν ἠείδει, οἶοσ δὲ κατὰ πλατὺ βόσκετο τῖφοσ.
l0=0001 l1=001 l2=Arg l8=2 l9=822	αὐτὰρ ὅγ’ ἰλυόεντοσ ἀνὰ θρωσμοὺσ πεδίοιο νίσσετ’ Ἀβαντιάδησ, ὁ δ’ ἄρ’ ἔκποθεν ἀφράστοιο ὕψι μάλ’ ἐκ δονάκων ἀνεπάλμενοσ, ἤλασε μηρόν ἀίγδην, μέσσασ δὲ σὺν ὀστέῳ ἶνασ ἔκερσεν.
l0=0001 l1=001 l2=Arg l8=2 l9=826	ὀξὺ δ’ ὅγε κλάγξασ, οὔδει πέσεν· οἱ δ’ ἐρυγόντοσ ἀθρόοι ἀντιάχησαν.
l0=0001 l1=001 l2=Arg l8=2 l9=828	ὀρέξατο δ’ αἶψ’ ὀλοοῖο Πηλεὺσ αἰγανέῃ φύγαδ’ εἰσ ἕλοσ ὁρμηθέντοσ καπρίου· ἔσσυτο δ’ αὖτισ ἐναντίοσ, ἀλλά μιν Ἴδασ οὔτασε, βεβρυχὼσ δὲ θοῷ περὶ κάππεσε δουρί.
l0=0001 l1=001 l2=Arg l8=2 l9=831	καὶ τὸν μὲν χαμάδισ λίπον αὐτόθι πεπτηῶτα· τὸν δ’ ἕταροι ἐπὶ νῆα φέρον ψυχορραγέοντα ἀχνύμενοι· χείρεσσι δ’ ἑῶν ἐνὶ κάτθαν’ ἑταίρων.
l0=0001 l1=001 l2=Arg l8=2 l9=834	Ἔνθα δὲ ναυτιλίησ μὲν ἐρητύοντο μέλεσθαι, ἀμφὶ δὲ κηδείῃ νέκυοσ μένον ἀσχαλόωντεσ, ἤματα δὲ τρία πάντα γόων· ἑτέρῳ δέ μιν ἤδη τάρχυον μεγαλωστί, συνεκτερέιζε δὲ λαόσ αὐτῷ ὁμοῦ βασιλῆι Λύκῳ· παρὰ δ’ ἄσπετα μῆλα, ἣ θέμισ οἰχομένοισι, ταφήια λαιμοτόμησαν.
l0=0001 l1=001 l2=Arg l8=2 l9=840	καὶ δή τοι κέχυται τοῦδ’ ἀνέροσ ἐν χθονὶ κείνῃ τύμβοσ, σῆμα δ’ ἔπεστι καὶ ὀψιγόνοισιν ἰδέσθαι, νήιοσ ἐκ κοτίνοιο φάλαγξ, θαλέθει δέ τε φύλλοισ, ἄκρησ τυτθὸν ἔνερθ’ Ἀχερουσίδοσ.
l0=0001 l1=001 l2=Arg l8=2 l9=844	εἰ δέ με καὶ τό χρειὼ ἀπηλεγέωσ Μουσέων ὕπο γηρύσασθαι· τόνδε πολισσοῦχον διεπέφραδε Βοιωτοῖσιν Νισαίοισί τε Φοῖβοσ ἐπιρρήδην ἱλάεσθαι, ἀμφὶ δὲ τήνδε φάλαγγα παλαιγενέοσ κοτίνοιο ἄστυ βαλεῖν, οἱ δ’ ἀντὶ θεουδέοσ Αἰολίδαο Ἴδμονοσ εἰσέτι νῦν Ἀγαμήστορα κυδαίνουσιν.
l0=0001 l1=001 l2=Arg l8=2 l9=850	Τίσ γὰρ δὴ θάνεν ἄλλοσ (ἐπεὶ καὶ ἔτ’ αὖτισ ἔχευαν ἥρωεσ τότε τύμβον ἀποφθιμένου ἑτάροιο, δοιὰ γὰρ οὖν κείνων ἔτι σήματα φαίνεται ἀνδρῶν);
l0=0001 l1=001 l2=Arg l8=2 l9=853	Ἁγνιάδην Τῖφυν θανέειν φάτισ· οὐδέ οἱ ἦεν μοῖρ’ ἔτι ναυτίλλεσθαι ἑκαστέρω, ἀλλά νυ καὶ τόν αὖθι μινυνθαδίη πάτρησ ἑκὰσ εὔνασε νοῦσοσ.
l0=0001 l1=001 l2=Arg l8=2 l9=856	εἰσόκ’ Ἀβαντιάδαο νέκυν κτερέιξεν ὅμιλοσ.
l0=0001 l1=001 l2=Arg l8=2 l9=857	ἄτλητον δ’ ὀλοῷ ἐπὶ πήματι κῆδοσ ἕλοντο· δὴν ἄρ’, ἐπεὶ καὶ τόνδε παρασχεδὸν ἐκτερέιξαν αὐτοῦ ἀμηχανίῃσιν ἁλὸσ προπάροιθε πεσόντεσ, ἐντυπὰσ εὐκήλωσ εἰλυμένοι οὔτε τι σίτου μνώοντ’ οὔτε ποτοῖο· κατήμυσαν δ’ ἀχέεσσι θυμόν, ἐπεὶ μάλα πολλὸν ἀπ’ ἐλπίδοσ ἔπλετο νόστοσ.
l0=0001 l1=001 l2=Arg l8=2 l9=863	καί νύ κ’ ἔτι προτέρω τετιημένοι ἰσχανόωντο, εἰ μὴ ἄρ’ Ἀγκαίῳ περιώσιον ἔμβαλεν Ἥρη θάρσοσ, ὃν Ἰμβρασίοισι παρ’ ὕδασιν Ἀστυπάλαια τίκτε Ποσειδάωνι, περιπρὸ γὰρ εὖ ἐκέκαστο ἰθύνειν· Πηλῆα δ’ ἐπεσσύμενοσ προσέειπεν· ”Αἰακίδη, πῶσ καλὸν ἀφειδήσαντασ ἀέθλων γαίῃ ἐν ἀλλοδαπῇ δὴν ἔμμεναι;
l0=0001 l1=001 l2=Arg l8=2 l9=870	οὐ μὲν ἄρηοσ ἴδριν ἐόντ’ ἐμὲ τόσσον ἄγει μετὰ κῶασ Ἰήσων Παρθενίησ ἀπάνευθεν ὅσον τ’ ἐπιίστορα νηῶν· τῶ μή τοι τυτθόν γε δέοσ περὶ νηὶ πελέσθω.
l0=0001 l1=001 l2=Arg l8=2 l9=873	ὧσ δὲ καὶ ἄλλοι δεῦρο δαήμονεσ ἄνδρεσ ἔασιν, τῶν ὅτινα πρύμνησ ἐπιβήσομεν, οὔ τισ ἰάψει ναυτιλίην.
l0=0001 l1=001 l2=Arg l8=2 l9=876	ἀλλ’ ὦκα παραιφάμενοσ τάδε πάντασ θαρσαλέωσ ὀρόθυνον ἐπιμνήσασθαι ἀέθλου.”
l0=0001 l1=001 l2=Arg l8=2 l9=877	Ὧσ φάτο· τοῖο δὲ θυμὸσ ἀέξετο γηθοσύνῃσιν.
l0=0001 l1=001 l2=Arg l8=2 l9=878	αὐτίκα δ’ οὐ μετὰ δηρὸν ἐνὶ μέσσοισ ἀγόρευσεν· “Δαιμόνιοι, τί νυ πένθοσ ἐτώσιον ἴσχομεν αὔτωσ;
l0=0001 l1=001 l2=Arg l8=2 l9=880	οἱ μὲν δή ποθι τοῦτον ὃν ἔλλαχον οἶτον ὄλοντο· ἡμῖν δ’ ἐν γὰρ ἔασι κυβερνητῆρεσ ὁμίλῳ καὶ πολέεσ, τῶ μή τι διατριβώμεθα πείρησ· ἀλλ’ ἔγρεσθ’ εἰσ ἔργον, ἀπορρίψαντεσ ἀνίασ.”
l0=0001 l1=001 l2=Arg l8=2 l9=884	Τὸν δ’ αὖτ’ Αἴσονοσ υἱὸσ †ἀμηχανέων προσέειπεν· ”Αἰακίδη, πῇ δ’ οἵδε κυβερνητῆρεσ ἔασιν;
l0=0001 l1=001 l2=Arg l8=2 l9=886	οὕσ περ γὰρ τὸ πάροιθε δαήμονασ εὐχόμεθ’ εἶναι, οἵδε κατηφήσαντεσ ἐμεῦ πλέον ἀσχαλόωσι· τῶ καὶ ὁμοῦ φθιμένοισι κακὴν προτιόσσομαι ἄτην, εἰ δὴ μήτ’ ὀλοοῖο μετὰ πτόλιν Αἰήταο ἔσσεται ἠὲ καὶ αὖτισ ἐσ Ἑλλάδα γαῖαν ἱκέσθαι πετράων ἔκτοσθε· καταυτόθι δ’ ἄμμε καλύψει ἀκλειῶσ κακὸσ οἶτοσ, ἐτώσια γηράσκοντασ.”
l0=0001 l1=001 l2=Arg l8=2 l9=893	Ὧσ ἔφατ’· Ἀγκαῖοσ δὲ μάλ’ ἐσσυμένωσ ὑπέδεκτο νῆα θοὴν ἄξειν, δὴ γὰρ θεοῦ ἐτράπεθ’ ὁρμῇ· τὸν δὲ μετ’ Ἐργῖνοσ καὶ Ναύπλιοσ Εὔφημόσ τε ὤρνυντ’, ἰθύνειν λελιημένοι.
l0=0001 l1=001 l2=Arg l8=2 l9=897	ἀλλ’ ἄρα τούσγε ἔσχεθον, Ἀγκαίῳ δὲ πολεῖσ ᾔνησαν ἑταίρων.
l0=0001 l1=001 l2=Arg l8=2 l9=898	Ἠῷοι δἤπειτα δυωδεκάτῳ ἐπέβαινον ἤματι, δὴ γάρ σφιν ζεφύρου μέγασ οὖροσ ἄητο καρπαλίμωσ δ’ Ἀχέροντα διεξεπέρησαν ἐρετμοῖσ, ἐκ δ’ ἔχεαν πίσυνοι ἀνέμῳ λίνα, πουλὺ δ’ ἐπιπρό λαιφέων πεπταμένων τέμνον πλόον εὐδιόωντεσ.
l0=0001 l1=001 l2=Arg l8=2 l9=903	ὦκα δὲ Καλλιχόροιο παρὰ προχοὰσ ποταμοῖο ἤλυθον, ἔνθ’ ἐνέπουσι Διὸσ Νυσήιον υἷα, Ἰνδῶν ἡνίκα φῦλα λιπὼν κατενίσσετο Θήβασ, ὀργιάσαι, στῆσαί τε χοροὺσ ἄντροιο πάροιθεν ᾧ ἐν ἀμειδήτουσ ἁγίασ ηὐλίζετο νύκτασ· ἐξ οὗ Καλλίχορον ποταμὸν περιναιετάοντεσ ἠδὲ καὶ Αὔλιον ἄντρον ἐπωνυμίην καλέουσιν.
l0=0001 l1=001 l2=Arg l8=2 l9=910	Ἔνθεν δὲ Σθενέλου τάφον ἔδρακον Ἀκτορίδαο, ὅσ ῥά τ’ Ἀμαζονίδων πολυθαρσέοσ ἐκ πολέμοιο ἂψ ἀνιὼν (δὴ γὰρ συνανήλυθεν Ἡρακλῆι) βλήμενοσ ἰῷ κεῖθεν, ἐπ’ ἀγχιάλου θάνεν ἀκτῆσ.
l0=0001 l1=001 l2=Arg l8=2 l9=914	οὐ μέν θην προτέρω ἔτ’ ἐμέτρεον· ἧκε γὰρ αὐτή Φερσεφόνη ψυχὴν πολυδάκρυον Ἀκτορίδαο, λισσομένην τυτθόν περ ὁμήθεασ ἄνδρασ ἰδέσθαι· τύμβου δὲ στεφάνησ ἐπιβὰσ σκοπιάζετο νῆα, τοῖοσ ἐὼν οἷοσ πόλεμόνδ’ ἴεν, ἀμφὶ δὲ καλή τετράφαλοσ φοίνικι λόφῳ ἐπελάμπετο πήληξ.
l0=0001 l1=001 l2=Arg l8=2 l9=920	καί ῥ’ ὁ μὲν αὖτισ ἔδυ μέλανα ζόφον, οἱ δ’ ἐσιδόντεσ θάμβησαν.
l0=0001 l1=001 l2=Arg l8=2 l9=922	τοὺσ δ’ ὦρσε θεοπροπέων ἐπικέλσαι Ἀμπυκίδησ Μόψοσ λοιβῇσί τε μειλίξασθαι.
l0=0001 l1=001 l2=Arg l8=2 l9=923	οἱ δ’ ἀνὰ μὲν κραιπνῶσ λαῖφοσ σπάσαν, ἐκ δὲ βαλόντεσ πείσματ’ ἐν αἰγιαλῷ, Σθενέλου τάφον ἀμφεπένοντο, χύτλα τέ οἱ χεύαντο καὶ ἥγνισαν ἔντομα μήλων.
l0=0001 l1=001 l2=Arg l8=2 l9=926	ἄνδιχα δ’ αὖ χύτλων Νηοσσόῳ Ἀπόλλωνι βωμὸν δειμάμενοι μῆρ’ ἔφλεγον· ἂν δὲ καὶ Ὀρφεύσ θῆκε λύρην· ἐκ τοῦ δὲ Λύρη πέλει οὔνομα χώρῳ.
l0=0001 l1=001 l2=Arg l8=2 l9=929	Αὐτίκα δ’ οἵγ’ ἀνέμοιο κατασπέρχοντοσ ἔβησαν νῆ’ ἔπι, κὰδ δ’ ἄρα λαῖφοσ ἐρυσσάμενοι τανύοντο ἐσ πόδασ ἀμφοτέρουσ.
l0=0001 l1=001 l2=Arg l8=2 l9=932	ἡ δ’ ἐσ πέλαγοσ πεφόρητο ἐντενέσ, ἠύτε τίσ τε δι’ ἠέροσ ὑψόθι κίρκοσ ταρσὸν ἐφεὶσ πνοιῇ φέρεται ταχύσ, οὐδὲ τινάσσει †ῥιπήν, εὐκήλοισιν ἐνευδιόων πτερύγεσσιν.
l0=0001 l1=001 l2=Arg l8=2 l9=935	καὶ δὴ Παρθενίοιο ῥοὰσ ἁλιμυρήεντοσ, πρηυτάτου ποταμοῦ, παρεμέτρεον, ᾧ ἔνι κούρη Λητωίσ, ἄγρηθεν ὅτ’ οὐρανὸν εἰσαναβαίνῃ, ὃν δέμασ ἱμερτοῖσιν ἀναψύχει ὑδάτεσσιν.
l0=0001 l1=001 l2=Arg l8=2 l9=939	νυκτὶ δ’ ἔπειτ’ ἄλληκτον ἐπιπροτέρωσε θέοντεσ Σήσαμον αἰπεινούσ τε παρεξενέοντ’ Ἐρυθίνουσ, Κρωβίαλον Κρῶμνάν τε καὶ ὑλήεντα Κύτωρον.
l0=0001 l1=001 l2=Arg l8=2 l9=942	ἔνθεν δ’ αὖτε Κάραμβιν ἅμ’ ἠελίοιο βολῇσιν γνάμψαντεσ, παρὰ Πουλὺν ἔπειτ’ ἤλαυνον ἐρετμοῖσ Αἰγιαλὸν πρόπαν ἦμαρ ὁμῶσ καὶ ἐπ’ ἤματι νύκτα.
l0=0001 l1=001 l2=Arg l8=2 l9=945	Αὐτίκα δ’ Ἀσσυρίησ ἐπέβαν χθονόσ, ἔνθα Σινώπην θυγατέρ’ Ἀσωποῖο καθίσσατο καί οἱ ὄπασσε παρθενίην Ζεὺσ αὐτόσ, ὑποσχεσίῃσι δολωθείσ.
l0=0001 l1=001 l2=Arg l8=2 l9=948	δὴ γὰρ ὁ μὲν φιλότητοσ ἐέλδετο, νεῦσε δ’ ὅγ’ αὐτῇ δωσέμεναι ὅ κεν ᾗσι μετὰ φρεσὶν ἰθύσειεν· ἡ δέ ἑ παρθενίην ᾐτήσατο κερδοσύνῃσιν.
l0=0001 l1=001 l2=Arg l8=2 l9=951	ὧσ δὲ καὶ Ἀπόλλωνα παρήπαφεν, εὐνηθῆναι ἱέμενον, ποταμόν τ’ ἐπὶ τοῖσ Ἅλυν· οὐδὲ μὲν ἀνδρῶν τήνγε τισ ἱμερτῇσιν ἐν ἀγκοίνῃσι δάμασσεν.
l0=0001 l1=001 l2=Arg l8=2 l9=954	ἔνθα δὲ Τρικκαίοιο ἀγαυοῦ Δηιμάχοιο υἷεσ, Δηιλέων τε καὶ Αὐτόλυκοσ Φλογίοσ τε, τημόσδ’, Ἡρακλῆοσ ἀποπλαγχθέντεσ, ἔναιον· οἵ ῥα τόθ’, ὡσ ἐνόησαν ἀριστήων στόλον ἀνδρῶν, σφᾶσ αὐτοὺσ νημερτὲσ ἐπέφραδον ἀντιάσαντεσ· οὐδ’ ἔτι μιμνάζειν θέλον ἔμπεδον, ἀλλ’ ἐνὶ νηί, ἀργέσταο παρᾶσσον ἐπιπνείοντοσ, ἔβησαν.
l0=0001 l1=001 l2=Arg l8=2 l9=961	Τοῖσι δ’ ὁμοῦ μετέπειτα θοῇ πεφορημένοι αὔρῃ λεῖπον Ἅλυν ποταμόν, λεῖπον δ’ ἀγχίρροον Ἶριν ἠδὲ καὶ Ἀσσυρίησ πρόχυσιν χθονόσ.
l0=0001 l1=001 l2=Arg l8=2 l9=964	ἤματι δ’ αὐτῷ γνάμψαν Ἀμαζονίδων ἕκαθεν λιμενήοχον ἄκρην, ἔνθα ποτὲ προμολοῦσαν Ἀρητιάδα Μελανίππην ἥρωσ Ἡρακλέησ ἐλοχήσατο, καί οἱ ἄποινα Ἱππολύτη ζωστῆρα παναίολον ἐγγυάλιξεν ἀμφὶ κασιγνήτησ, ὁ δ’ ἀπήμονα πέμψεν ὀπίσσω· τῆσ οἵγ’ ἐν κόλπῳ προχοαῖσ ἔπι Θερμώδοντοσ κέλσαν, ἐπεὶ καὶ πόντοσ ὀρίνετο νισσομένοισιν.
l0=0001 l1=001 l2=Arg l8=2 l9=971	τῷ δ’ οὔ τισ ποταμῶν ἐναλίγκιοσ οὐδὲ ῥέεθρα τόσσ’ ἐπὶ γαῖαν ἵησι παρὲξ ἕθεν ἄνδιχα βάλλων· τετράδοσ εἰσ ἑκατὸν δεύοιτό κεν, εἴ τισ ἕκαστα πεμπάζοι.
l0=0001 l1=001 l2=Arg l8=2 l9=975	μία δ’ οἴη ἐτήτυμοσ ἔπλετο πηγή· ἡ μέν τ’ ἐξ ὀρέων κατανίσσεται ἤπειρόνδε ὑψηλῶν, ἅ τέ φασιν Ἀμαζόνια κλείεσθαι, ἔνθεν δ’ αἰπυτέρην ἐπικίδναται ἔνδοθι γαῖαν ἀντικρύ· τῶ καί οἱ ἐπίστροφοί εἰσι κέλευθοι, αἰεὶ δ’ ἄλλυδισ ἄλλη, ὅπῃ κύρσειε μάλιστα ἠπείρου χθαμαλῆσ, εἱλίσσεται, ἡ μὲν ἄπωθεν, ἡ δὲ πέλασ· πολέεσ δὲ πόροι νώνυμνοι ἔασιν ὅππῃ ὑπεξαφύονται, ὁ δ’ ἀμφαδὸν ἄμμιγα παύροισ Πόντον ἐσ Ἄξεινον κυρτὴν ὑπ’ ἐρεύγεται ἄκρην.
l0=0001 l1=001 l2=Arg l8=2 l9=984	καί νύ κε δηθύνοντεσ Ἀμαζονίδεσσιν ἔμειξαν ὑσμίνην, καὶ δ’ οὔ κεν ἀναιμωτί γ’ ἐρίδηναν (οὐ γὰρ Ἀμαζονίδεσ μάλ’ ἐπητέεσ οὐδὲ θέμιστασ τίουσαι πεδίον Δοιάντιον ἀμφενέμοντο, ἀλλ’ ὕβρισ στονόεσσα καὶ Ἄρεοσ ἔργα μεμήλει· δὴ γὰρ καὶ γενεὴν ἔσαν Ἄρεοσ Ἁρμονίησ τε νύμφησ, ἥ τ’ Ἄρηϊ φιλοπτολέμουσ τέκε κούρασ, ἄλσεοσ Ἀκμονίοιο κατὰ πτύχασ εὐνηθεῖσα) εἰ μὴ ἄρ’ ἐκ Διόθεν πνοιαὶ πάλιν ἀργέσταο ἤλυθον, οἱ δ’ ἀνέμῳ περιηγέα κάλλιπον ἄκρην, ἔνθα Θεμισκύρειαι Ἀμαζόνεσ ὡπλίζοντο· οὐ γὰρ ὁμηγερέεσ μίαν ἂμ πόλιν, ἀλλ’ ἀνὰ γαῖαν κεκριμέναι κατὰ φῦλα διάτριχα ναιετάασκον· νόσφι μὲν αἵδ’ αὐταί, τῇσιν τότε κοιρανέεσκεν Ἱππολύτη, νόσφιν δὲ Λυκάστιαι ἀμφενέμοντο, νόσφι δ’ ἀκοντοβόλοι Χαδήσιαι.
l0=0001 l1=001 l2=Arg l8=2 l9=1000	ἤματι δ’ ἄλλῳ νυκτί τ’ ἐπιπλομένῃ Χαλύβων παρὰ γαῖαν ἵκοντο.
l0=0001 l1=001 l2=Arg l8=2 l9=1001	τοῖσι μὲν οὔτε βοῶν ἄροτοσ μέλει οὔτε τισ ἄλλη φυταλιὴ καρποῖο μελίφρονοσ, οὐδὲ μὲν οἵγε ποίμνασ ἑρσήεντι νομῷ ἔνι ποιμαίνουσιν· ἀλλὰ σιδηροφόρον στυφελὴν χθόνα γατομέοντεσ ὦνον ἀμείβονται βιοτήσιον· οὐδέ ποτέ σφιν ἠὼσ ἀντέλλει καμάτων ἄτερ, ἀλλὰ κελαινῇ λιγνύι καὶ καπνῷ †κάματον βαρὺν ὀτλεύουσιν.
l0=0001 l1=001 l2=Arg l8=2 l9=1008	Τοὺσ δὲ μετ’ αὐτίκ’ ἔπειτα Γενηταίου Διὸσ ἄκρην γνάμψαντεσ σώοντο παρὲξ Τιβαρηνίδα γαῖαν· ἔνθ’ ἐπεὶ ἄρ κε τέκωνται ὑπ’ ἀνδράσι τέκνα γυναῖκεσ, αὐτοὶ μὲν στενάχουσιν ἐνὶ λεχέεσσι πεσόντεσ, κράατα δησάμενοι· ταὶ δ’ εὖ κομέουσιν ἐδωδῇ ἀνέρασ ἠδὲ λοετρὰ λεχώια τοῖσι πένονται.
l0=0001 l1=001 l2=Arg l8=2 l9=1014	Ἱερὸν αὖτ’ ἐπὶ τοῖσιν ὄροσ καὶ γαῖαν ἄμειβον ᾗ ἔνι Μοσσύνοικοι ἀν’ οὔρεα ναιετάουσιν.
l0=0001 l1=001 l2=Arg l8=2 l9=1016	ἀλλοίη δὲ δίκη καὶ θέσμια τοῖσι τέτυκται· ὅσσα μὲν ἀμφαδίῃ ῥέζειν θέμισ ἢ ἐνὶ δήμῳ ἢ ἀγορῇ, τάδε πάντα δόμοισ ἔνι μηχανόωνται· ὅσσα δ’ ἐνὶ μεγάροισ πεπονήμεθα, κεῖνα θύραζε ἀψεγέωσ μέσσῃσιν ἐνὶ ῥέζουσιν ἀγυιαῖσ· οὐδ’ εὐνῆσ αἰδὼσ ἐπιδήμιοσ, ἀλλὰ σύεσ ὥσ φορβάδεσ, οὐδ’ ἠβαιὸν ἀτυζόμενοι παρεόντασ, μίσγονται χαμάδισ ξυνῇ φιλότητι γυναικῶν· αὐτὰρ ἐν ὑψίστῳ βασιλεὺσ μόσσυνι θαάσσων ἰθείασ πολέεσσι δίκασ λαοῖσι δικάζει, σχέτλιοσ· ἢν γάρ πού τι θεμιστεύων ἀλίτηται, λιμῷ μιν κεῖν’ ἦμαρ ἐνικλείσαντεσ ἔχουσιν.
l0=0001 l1=001 l2=Arg l8=2 l9=1029	Τοὺσ παρανισσόμενοι καὶ δὴ σχεδὸν ἀντιπέρηθεν νήσου Ἀρητιάδοσ τέμνον πλόον εἰρεσίῃσιν ἠμάτιοι, λιαρὴ γὰρ ὑπὸ κνέφασ ἔλλιπεν αὔρη· ἤδη καί τιν’ ὕπερθεν Ἀρήιον ἀίσσοντα ἐνναέτην νήσοιο δι’ ἠέροσ ὄρνιν ἴδοντο· ὅσ ῥα, τιναξάμενοσ πτέρυγασ κατὰ νῆα θέουσαν, ἧκ’ ἐπὶ οἷ πτερὸν ὀξύ.
l0=0001 l1=001 l2=Arg l8=2 l9=1036	τὸ δ’ ἐν λαιῷ πέσεν ὤμῳ δίου Ὀιλῆοσ, μεθέηκε δὲ χερσὶν ἐρετμόν βλήμενοσ· οἱ δὲ τάφον πτερόεν βέλοσ εἰσορόωντεσ.
l0=0001 l1=001 l2=Arg l8=2 l9=1038	καὶ τὸ μὲν ἐξείρυσσε παρεδριόων Ἐριβώτησ, ἕλκοσ δὲ ξυνέδησεν, ἀπὸ σφετέρου κολεοῖο λυσάμενοσ τελαμῶνα κατήορον.
l0=0001 l1=001 l2=Arg l8=2 l9=1041	ἐκ δ’ ἐφαάνθη ἄλλοσ ἐπὶ προτέρῳ πεποτημένοσ· ἀλλά μιν ἥρωσ Εὐρυτίδησ Κλυτίοσ (πρὸ γὰρ ἀγκύλα τείνατο τόξα ἧκέ τ’ ἐπ’ οἰωνὸν ταχινὸν βέλοσ) αὐτὸσ ὑποφθάσ πλῆξεν, δινηθεὶσ δὲ θοῆσ πέσεν ἀγχόθι νηόσ.
l0=0001 l1=001 l2=Arg l8=2 l9=1045	τοῖσιν δ’ Ἀμφιδάμασ μυθήσατο παῖσ Ἀλεοῖο· “Νῆσοσ μὲν πέλασ ἧμιν Ἀρητιάσ (ἴστε καὶ αὐτοί τούσδ’ ὄρνιθασ ἰδόντεσ)· ἐγὼ δ’ οὐκ ἔλπομαι ἰούσ τόσσον ἐπαρκέσσειν εἰσ ἔκβασιν· ἀλλά τιν’ ἄλλην μῆτιν πορσύνωμεν ἐπίρροθον, εἴ γ’ ἐπικέλσαι μέλλετε, Φινῆοσ μεμνημένοι ὡσ ἐπέτελλεν.
l0=0001 l1=001 l2=Arg l8=2 l9=1051	οὐδὲ γὰρ Ἡρακλέησ, ὁπότ’ ἤλυθεν Ἀρκαδίηνδε, πλωάδασ ὄρνιθασ Στυμφαλίδοσ ἔσθενε λίμνησ ὤσασθαι τόξοισι (τὸ μέν τ’ ἐγὼ αὐτὸσ ὄπωπα)· ἀλλ’ ὅγε χαλκείην πλαταγὴν ἐνὶ χερσὶ τινάσσων δούπει ἐπὶ σκοπιῆσ περιμήκεοσ, αἱ δ’ ἐφέβοντο τηλοῦ ἀτυζηλῷ ὑπὸ δείματι κεκληγυῖαι.
l0=0001 l1=001 l2=Arg l8=2 l9=1057	τῶ καὶ νῦν τοίην τιν’ ἐπιφραζώμεθα μῆτιν— αὐτὸσ δ’ ἄν, τὸ πάροιθεν ἐπιφρασθείσ, ἐνέποιμι· ἀνθέμενοι κεφαλῇσιν ἀερσιλόφουσ τρυφαλείασ, ἡμίσεεσ μὲν ἐρέσσετ’ ἀμοιβαδίσ, ἡμίσεεσ δέ δούρασί τε ξυστοῖσι καὶ ἀσπίσιν ἄρσετε νῆα, αὐτὰρ πασσυδίῃ περιώσιον ὄρνυτ’ ἀυτήν ἀθρόοι, ὄφρα κολῳὸν ἀηθείῃ φοβέωνται νεύοντάσ τε λόφουσ καὶ ἐπήορα δούραθ’ ὕπερθεν.
l0=0001 l1=001 l2=Arg l8=2 l9=1065	εἰ δέ κεν αὐτὴν νῆσον ἱκώμεθα, δὴ τότ’ ἔπειτα σὺν κελάδῳ σακέεσσι πελώριον ὄρσετε δοῦπον.”
l0=0001 l1=001 l2=Arg l8=2 l9=1067	Ὧσ ἄρ’ ἔφη, πάντεσσι δ’ ἐπίρροθοσ ἥνδανε μῆτισ.
l0=0001 l1=001 l2=Arg l8=2 l9=1068	ἀμφὶ δὲ χαλκείασ κόρυθασ κεφαλῇσιν ἔθεντο δεινὸν λαμπομένασ, ἐπὶ δὲ λόφοι ἐσσείοντο φοινίκεοι· καὶ τοὶ μὲν ἀμοιβήδην ἐλάασκον, τοὶ δ’ αὖτ’ ἐγχείῃσι καὶ ἀσπίσι νῆα κάλυψαν.
l0=0001 l1=001 l2=Arg l8=2 l9=1072	ὡσ δ’ ὅτε τισ κεράμῳ κατερέψεται ἑρκίον ἀνήρ, δώματοσ ἀγλαί̈ην τε καὶ ὑετοῦ ἔμμεναι ἄλκαρ, ἄλλῳ δ’ ἔμπεδον ἄλλοσ ὁμῶσ ἐπαμοιβὸσ ἄρηρεν— ὧσ οἵγ’ ἀσπίσι νῆα συναρτύναντεσ ἔρεψαν· οἵη δὲ κλαγγὴ δῄου πέλει ἐξ ὁμάδοιο ἀνδρῶν κινυμένων, ὁπότε ξυνίωσι φάλαγγεσ— τοίη ἄρ’ ὑψόθι νηὸσ ἐσ ἠέρα κίδνατ’ ἀυτή· οὐδέ τιν’ οἰωνῶν ἔτ’ ἐσέδρακον.
l0=0001 l1=001 l2=Arg l8=2 l9=1080	ἀλλ’ ὅτε νήσῳ χρίμψαντεσ σακέεσσιν ἐπέκτυπον, αὐτίκ’ ἄρ’ οἵγε μυρίοι ἔνθα καὶ ἔνθα πεφυζότεσ ἠερέθοντο· ὡσ δ’ ὁπότε Κρονίδησ πυκινὴν ἐφέηκε χάλαζαν ἐκ νεφέων ἀνά τ’ ἄστυ καὶ οἰκία, τοὶ δ’ ὑπὸ τοῖσιν ἐνναέται, κόναβον τεγέων ὕπερ εἰσαί̈οντεσ, ἧνται ἀκήν, ἐπεὶ οὔ σφε κατέλλαβε χείματοσ ὥρη ἀπροφάτωσ, ἀλλὰ πρὶν ἐκαρτύναντο μέλαθρον— ὧσ πυκινὰ πτερὰ τοῖσιν ἐφίεσαν, ἀίσσοντεσ ὕψι μάλ’ ἂμ πέλαγοσ περάτησ εἰσ οὔρεα γαίησ.
l0=0001 l1=001 l2=Arg l8=2 l9=1089	Τίσ γὰρ δὴ Φινῆοσ ἔην νόοσ, ἐνθάδε κέλσαι ἀνδρῶν ἡρώων θεῖον στόλον, ἢ καὶ ἔπειτα ποῖον ὄνειαρ ἔμελλεν ἐελδομένοισιν ἱκέσθαι;
l0=0001 l1=001 l2=Arg l8=2 l9=1092	Υἱῆεσ Φρίξοιο μετὰ πτόλιν Ὀρχομενοῖο ἐξ Αἴησ ἐνέοντο παρ’ Αἰήταο Κυταίου, Κολχίδα νῆ’ ἐπιβάντεσ, ἵν’ ἄσπετον ὄλβον ἄρωνται πατρόσ· ὁ γὰρ θνῄσκων ἐπετείλατο τήνδε κέλευθον.
l0=0001 l1=001 l2=Arg l8=2 l9=1096	καὶ δὴ ἔσαν νήσοιο μάλα σχεδὸν ἤματι κείνῳ, Ζεὺσ δ’ ἀνέμου βορέαο μένοσ κίνησεν ἀῆναι, ὕδατι σημαίνων διερὴν ὁδὸν Ἀρκτούροιο.
l0=0001 l1=001 l2=Arg l8=2 l9=1099	αὐτὰρ ὅγ’ ἠμάτιοσ μὲν ἐν οὔρεσι φύλλ’ ἐτίνασσεν τυτθὸν ἐπ’ ἀκροτάτοισιν ἀήσυροσ ἀκρεμόνεσσιν· νυκτὶ δ’ ἔβη πόντονδε πελώριοσ, ὦρσε δὲ κῦμα κεκληγὼσ πνοιῇσι· κελαινὴ δ’ οὐρανὸν ἀχλύσ ἄμπεχεν, οὐδέ πῃ ἄστρα διαυγέα φαίνετ’ ἰδέσθαι ἐκ νεφέων, σκοτόεισ δὲ περὶ ζόφοσ ἠρήρειστο.
l0=0001 l1=001 l2=Arg l8=2 l9=1105	οἱ δ’ ἄρα μυδαλέοι, στυγερὸν τρομέοντεσ ὄλεθρον, υἱῆεσ Φρίξοιο φέρονθ’ ὑπὸ κύμασιν αὔτωσ· ἱστία δ’ ἐξήρπαξ’ ἀνέμου μένοσ ἠδὲ καὶ αὐτήν νῆα διάνδιχ’ ἔαξε, τινασσομένην ῥοθίοισιν.
l0=0001 l1=001 l2=Arg l8=2 l9=1109	ἔνθα δ’ ὑπ’ ἐννεσίῃσι θεῶν πίσυρέσ περ ἐόντεσ δούρατοσ ὠρέξαντο πελωρίου, οἷά τε πολλά ῥαισθείσησ κεκέδαστο θόοισ συναρηρότα γόμφοισ.
l0=0001 l1=001 l2=Arg l8=2 l9=1112	καὶ τοὺσ μὲν νῆσόνδε, παρὲξ ὀλίγον θανάτοιο, κύματα καὶ ῥιπαὶ ἀνέμου φέρον ἀσχαλόωντασ· αὐτίκα δ’ ἐρράγη ὄμβροσ ἀθέσφατοσ, ὗε δὲ πόντον καὶ νῆσον καὶ πᾶσαν ὅσην κατεναντία νήσου χώρην Μοσσύνοικοι ὑπέρβιοι ἀμφενέμοντο.
l0=0001 l1=001 l2=Arg l8=2 l9=1117	τοὺσ δ’ ἄμυδισ κρατερῷ σὺν δούρατι κύματοσ ὁρμή υἱῆασ Φρίξοιο μετ’ ἠιόνασ βάλε νήσου νύχθ’ ὕπο λυγαίην.
l0=0001 l1=001 l2=Arg l8=2 l9=1120	τὸ δὲ μυρίον ἐκ Διὸσ ὕδωρ λῆξεν ἅμ’ ἠελίῳ· τάχα δ’ ἐγγύθεν ἀντεβόλησαν ἀλλήλοισ.
l0=0001 l1=001 l2=Arg l8=2 l9=1122	Ἄργοσ δὲ παροίτατοσ ἔκφατο μῦθον· ”Ἀντόμεθα πρὸσ Ζηνὸσ Ἐποψίου, οἵτινέσ ἐστε ἀνδρῶν, εὐμενέειν τε καὶ ἀρκέσσαι χατέουσι.
l0=0001 l1=001 l2=Arg l8=2 l9=1124	πόντῳ γὰρ τρηχεῖαι ἐπιβρίσασαι ἄελλαι νηὸσ ἀεικελίησ διὰ δούρατα πάντ’ ἐκέδασσαν, ᾗ ἔνι πείρομεν οἶδμα κατὰ χρέοσ ἐμβεβαῶτεσ.
l0=0001 l1=001 l2=Arg l8=2 l9=1127	τούνεκα νῦν ὑμέασ γουναζόμεθ’, αἴ κε πίθησθε, δοῦναι ὅσον τ’ εἴλυμα περὶ χροὸσ ἠδὲ κομίσσαι, ἀνέρασ οἰκτείραντασ ὁμήλικασ ἐν κακότητι.
l0=0001 l1=001 l2=Arg l8=2 l9=1130	ἀλλ’ ἱκέτασ ξείνουσ Διὸσ εἵνεκεν αἰδέσσασθε, Ξεινίου Ἱκεσίου τε· Διὸσ δ’ ἄμφω ἱκέται τε καὶ ξεῖνοι, ὁ δέ που καὶ ἐπόψιοσ ἄμμι τέτυκται.”
l0=0001 l1=001 l2=Arg l8=2 l9=1133	Τὸν δ’ αὖτ’ Αἴσονοσ υἱὸσ ἐπιφραδέωσ ἐρέεινε, μαντοσύνασ Φινῆοσ ὀισσάμενοσ τελέεσθαι· ”Ταῦτα μὲν αὐτίκα πάντα παρέξομεν εὐμενέοντεσ· ἀλλ’ ἄγε μοι κατάλεξον ἐτήτυμον ὁππόθι γαίησ ναίετε, καὶ χρέοσ οἷον ὑπεὶρ ἅλα νεῖσθαι ἀνώγει, αὐτῶν θ’ ὑμείων ὄνομα κλυτὸν ἠδὲ γενέθλην.”
l0=0001 l1=001 l2=Arg l8=2 l9=1139	Τὸν δ’ Ἄργοσ προσέειπεν, ἀμηχανέων κακότητι· ”Αἰολίδην Φρίξον τιν’ ἀφ’ Ἑλλάδοσ Αἶαν ἱκέσθαι ἀτρεκέωσ δοκέω που ἀκούετε καὶ πάροσ αὐτοί, Φρίξον ὅτισ πτολίεθρον ἀνήλυθεν Αἰήταο κριοῦ ἐπαμβεβαώσ, τόν ῥα χρύσειον ἔθηκεν Ἑρμείασ· κῶασ δὲ καὶ εἰσέτι νῦν κεν ἴδοισθε πεπτάμενον λασίοισιν ἐπὶ δρυὸσ ἀκρεμόνεσσιν· τὸν μὲν ἔπειτ’ ἔρρεξεν ἑῇσ ὑποθημοσύνῃσιν Φυξίῳ ἐκ πάντων Κρονίδῃ Διί· καί μιν ἔδεκτο Αἰήτησ μεγάρῳ, κούρην τέ οἱ ἐγγυάλιξεν Χαλκιόπην ἀνάεδνον ἐυφροσύνῃσι νόοιο· τῶν ἐξ ἀμφοτέρων εἰμὲν γένοσ, ἀλλ’ ὁ μὲν ἤδη γηραιὸσ θάνε Φρίξοσ ἐν Αἰήταο δόμοισιν· ἡμεῖσ δ’, αὐτίκα πατρὸσ ἐφετμάων ἀλέγοντεσ, νεύμεθ’ ἐσ Ὀρχομενὸν κτεάνων Ἀθάμαντοσ ἕκητι.
l0=0001 l1=001 l2=Arg l8=2 l9=1153	εἰ δὲ καὶ οὔνομα δῆθεν ἐπιθύεισ δεδαῆσθαι, τῷδε Κυτίσσωροσ πέλει οὔνομα, τῷδέ τε Φρόντισ, τῷ δὲ Μέλασ, ἐμὲ δ’ αὐτὸν ἐπικλείοιτέ κεν Ἄργον.”
l0=0001 l1=001 l2=Arg l8=2 l9=1156	Ὧσ φάτ’· ἀριστῆεσ δὲ συνηβολίῃ κεχάροντο καί σφεασ ἀμφίεπον περιθαμβέεσ· αὐτὰρ Ἰήσων ἐξαῦτισ κατὰ μοῖραν ἀμείψατο τοῖσδ’ ἐπέεσσιν· ”Ἦ ἄρα δὴ γνωτοὶ πατρώιοι ἄμμιν ἐόντεσ λίσσεσθ’ εὐμενέοντασ ἐπαρκέσσαι κακότητα.
l0=0001 l1=001 l2=Arg l8=2 l9=1161	Κρηθεὺσ γάρ ῥ’ Ἀθάμασ τε κασίγνητοι γεγάασιν, Κρηθῆοσ δ’ υἱωνὸσ ἐγὼ σὺν τοισίδ’ ἑταίροισ Ἑλλάδοσ ἒξ αὐτὴν νέομ’ ἐσ πόλιν Αἰήταο.
l0=0001 l1=001 l2=Arg l8=2 l9=1164	ἀλλὰ τὰ μὲν καὶ ἐσαῦτισ ἐνίψομεν ἀλλήλοισιν, νῦν δ’ ἕσσασθε πάροιθεν· ὑπ’ ἐννεσίῃσι δ’ ὀίω ἀθανάτων ἐσ χεῖρασ ἐμὰσ χατέοντασ ἱκέσθαι.”
l0=0001 l1=001 l2=Arg l8=2 l9=1167	Ἦ ῥα, καὶ ἐκ νηὸσ δῶκέ σφισιν εἵματα δῦναι.
l0=0001 l1=001 l2=Arg l8=2 l9=1168	πασσυδίῃ δἤπειτα κίον μετὰ νηὸν Ἄρηοσ, μῆλ’ ἱερευσόμενοι, περὶ δ’ ἐσχάρῃ ἐστήσαντο ἐσσυμένωσ, ἥ τ’ ἐκτὸσ ἀνηρεφέοσ πέλε νηοῦ, στιάων· εἴσω δὲ μέλασ λίθοσ ἠρήρειστο ἱερόσ, ᾧ †ποτε πᾶσαι† Ἀμαζόνεσ εὐχετόωντο· οὐδέ σφιν θέμισ ἦεν, ὅτ’ ἀντιπέρηθεν ἵκοιντο, μήλων τ’ ἠδὲ βοῶν τῇδ’ ἐσχάρῃ ἱερὰ καίειν, ἀλλ’ ἵππουσ δαίτρευον, ἐπηετανὸν κομέουσαι.
l0=0001 l1=001 l2=Arg l8=2 l9=1176	αὐτὰρ ἐπεὶ ῥέξαντεσ ἐπαρτέα δαῖτα πάσαντο, δὴ τότ’ ἄρ’ Αἰσονίδησ μετεφώνεεν, ἦρχέ τε μύθων· “Ζεὺσ ἐτεὸν τὰ ἕκαστ’ ἐπιδέρκεται, οὐδέ μιν ἄνδρεσ λήθομεν ἔμπεδον οἵ τε θεουδέεσ †οὐδὲ δίκαιοι.†
l0=0001 l1=001 l2=Arg l8=2 l9=1180	ὡσ μὲν γὰρ πατέρ’ ὑμὸν ὑπεξείρυτο φόνοιο μητρυιῆσ καὶ νόσφιν ἀπειρέσιον πόρεν ὄλβον, ὧσ δὲ καὶ ὑμέασ αὖτισ ἀπήμονασ ἐξεσάωσεν χείματοσ οὐλομένοιο.
l0=0001 l1=001 l2=Arg l8=2 l9=1184	πάρεστι δὲ τῆσδ’ ἐπὶ νηόσ ἔνθα καὶ ἔνθα νέεσθαι ὅπῃ φίλον, εἴτε μετ’ Αἶαν εἴτε μετ’ ἀφνειὴν θείου πόλιν Ὀρχομενοῖο.
l0=0001 l1=001 l2=Arg l8=2 l9=1186	τὴν γὰρ Ἀθηναίη τεχνήσατο καὶ τάμε χαλκῷ δούρατα Πηλιάδοσ κορυφῆσ πάρα, σὺν δέ οἱ Ἄργοσ τεῦξεν· ἀτὰρ κείνην γε κακὸν διὰ κῦμ’ ἐκέδασσεν, πρὶν καὶ πετράων σχεδὸν ἐλθέμεν αἵ τ’ ἐνὶ Πόντου στεινωπῷ συνίασι πανήμεροι ἀλλήλῃσιν.
l0=0001 l1=001 l2=Arg l8=2 l9=1191	ἀλλ’ ἄγεθ’ ὧδε καὶ αὐτοὶ ἐσ Ἑλλάδα μαιομένοισιν κῶασ ἄγειν χρύσειον ἐπίρροθοι ἄμμι πέλεσθε καὶ πλόου ἡγεμονῆεσ, ἐπεὶ Φρίξοιο θυηλάσ στέλλομαι ἀμπλήσων, Ζηνὸσ χόλον Αἰολίδῃσιν.”
l0=0001 l1=001 l2=Arg l8=2 l9=1195	Ἴσκε παρηγορέων· οἱ δ’ ἔστυγον εἰσαί̈οντεσ, οὐ γὰρ ἔφαν τεύξεσθαι ἐνηέοσ Αἰήταο κῶασ ἄγειν κριοῖο μεμαότεσ· ὧδε δ’ ἔειπεν Ἄργοσ, ἀτεμβόμενοσ τοῖον στόλον ἀμφιπένεσθαι· ”Ὦ φίλοι, ἡμέτερον μὲν ὅσον σθένοσ οὔποτ’ ἀρωγῆσ σχήσεται οὐδ’ ἠβαιόν, ὅτε χρειώ τισ ἵκηται· ἀλλ’ αἰνῶσ ὀλοῇσιν ἀπηνείῃσιν ἄρηρεν Αἰήτησ· τῶ καὶ περιδείδια ναυτίλλεσθαι.
l0=0001 l1=001 l2=Arg l8=2 l9=1203	στεῦται δ’ Ἠελίου γόνοσ ἔμμεναι, ἀμφὶ δὲ Κόλχων ἔθνεα ναιετάουσιν ἀπείρονα, καὶ δέ κεν Ἄρει σμερδαλέην ἐνοπὴν μέγα τε σθένοσ ἰσοφαρίζοι.
l0=0001 l1=001 l2=Arg l8=2 l9=1206	οὐ μὰν οὐδ’ ἀπάνευθεν ἑλεῖν δέροσ Αἰήταο ῥηίδιον· τοῖόσ μιν ὄφισ περί τ’ ἀμφί τ’ ἔρυται ἀθάνατοσ καὶ ἄυπνοσ, ὃν αὐτὴ Γαῖ’ ἀνέφυσεν Καυκάσου ἐν κνημοῖσι, Τυφαονίη ὅθι πέτρη, ἔνθα Τυφάονά φασι, Διὸσ Κρονίδαο κεραυνῷ βλήμενον ὁππότε οἱ στιβαρὰσ ἐπορέξατο χεῖρασ, θερμὸν ἀπὸ κρατὸσ στάξαι φόνον· ἵκετο δ’ †αὔτωσ οὔρεα καὶ πεδίον Νυσήιον, ἔνθ’ ἔτι νῦν περ κεῖται, ὑποβρύχιοσ Σερβωνίδοσ ὕδασι λίμνησ.”
l0=0001 l1=001 l2=Arg l8=2 l9=1215	Ὧσ ἄρ’ ἔφη· πολέεσσι δ’ ἐπὶ χλόοσ εἷλε παρειάσ αὐτίκα, τοῖον ἄεθλον ὅτ’ ἔκλυον· αἶψα δὲ Πηλεύσ θαρσαλέοισ ἐπέεσσιν ἀμείψατο, φώνησέν τε· ”Μὴ δ’ οὕτωσ, ἠθεῖε, λίην δειδίσσεο μύθῳ· οὔ τι γὰρ ὧδ’ ἀλκῆσ ἐπιδευόμεθ’ ὥστε χερείουσ ἔμμεναι Αἰήταο σὺν ἔντεσι πειρηθῆναι, ἀλλὰ καὶ ἡμέασ οἴω ἐπισταμένουσ πολέμοιο κεῖσε μολεῖν μακάρων σχεδὸν αἵματοσ ἐκγεγαῶτασ· τῶ εἰ μὴ φιλότητι δέροσ χρύσειον ὀπάσσει, οὔ οἱ χραισμήσειν ἐπιέλπομαι ἔθνεα Κόλχων.”
l0=0001 l1=001 l2=Arg l8=2 l9=1225	Ὧσ οἵγ’ ἀλλήλοισιν ἀμοιβαδὸν ἠγορόωντο, μέσφ’ αὖτισ δόρποιο κορεσσάμενοι κατέδαρθον.
l0=0001 l1=001 l2=Arg l8=2 l9=1227	ἦρι δ’ ἀνεγρομένοισιν ἐυκραὴσ ἄεν οὖροσ, ἱστία δ’ ἤειραν· τὰ δ’ ὑπαὶ ῥιπῆσ ἀνέμοιο τείνετο, ῥίμφα δὲ νῆσον ἀποπροέλειπον Ἄρηοσ.
l0=0001 l1=001 l2=Arg l8=2 l9=1230	Νυκτὶ δ’ ἐπιπλομένῃ Φιλυρηίδα νῆσον ἄμειβον· ἔνθα μὲν Οὐρανίδησ Φιλύρῃ Κρόνοσ, εὖτ’ ἐν Ὀλύμπῳ Τιτήνων ἤνασσεν, ὁ δὲ Κρηταῖον ὑπ’ ἄντρον Ζεὺσ ἔτι Κουρήτεσσι μετετρέφετ’ Ἰδαίοισιν, Ῥείην ἐξαπαφὼν παρελέξατο· τοὺσ δ’ ἐνὶ λέκτροισ τέτμε θεὰ μεσσηγύσ, ὁ δ’ ἐξ εὐνῆσ ἀνορούσασ ἔσσυτο χαιτήεντι φυὴν ἐναλίγκιοσ ἵππῳ· ἡ δ’ αἰδοῖ χῶρόν τε καὶ ἤθεα κεῖνα λιποῦσα Ὠκεανὶσ Φιλύρη εἰσ οὔρεα μακρὰ Πελασγῶν ἦλθ’, ἵνα δὴ Χείρωνα πελώριον ἄλλα μὲν ἵππῳ ἄλλα θεῷ ἀτάλαντον ἀμοιβαίῃ τέκεν εὐνῇ.
l0=0001 l1=001 l2=Arg l8=2 l9=1241	Κεῖθεν δ’ αὖ Μάκρωνασ ἀπειρεσίην τε Βεχείρων γαῖαν ὑπερφιάλουσ τε παρεξενέοντο Σάπειρασ, Βύζηράσ τ’ ἐπὶ τοῖσιν· ἐπιπρὸ γὰρ αἰὲν ἔτεμνον ἐσσυμένωσ, λιαροῖο φορεύμενοι ἐξ ἀνέμοιο.
l0=0001 l1=001 l2=Arg l8=2 l9=1245	καὶ δὴ νισσομένοισι μυχὸσ διεφαίνετο Πόντου, καὶ δὴ Καυκασίων ὀρέων ἀνέτελλον ἐρίπναι ἠλίβατοι, τόθι γυῖα περὶ στυφελοῖσι πάγοισιν ἰλλόμενοσ χαλκέῃσιν ἀλυκτοπέδῃσι Προμηθεύσ αἰετὸν ἥπατι φέρβε παλιμπετὲσ †ἀίσσοντα· τὸν μὲν ἐπ’ ἀκροτάτησ ἴδον ἑσπέρου ὀξέι ῥοίζῳ νηὸσ ὑπερπτάμενον νεφέων σχεδόν, ἀλλὰ καὶ ἔμπησ λαίφεα πάντ’ ἐτίναξε παραιθύξασ πτερύγεσσιν· οὐ γὰρ ὅγ’ αἰθερίοιο φυὴν ἔχεν οἰωνοῖο, ἶσα δ’ ἐυξέστοισ ὠκύπτερα πάλλεν ἐρετμοῖσ.
l0=0001 l1=001 l2=Arg l8=2 l9=1255	δηρὸν δ’ οὐ μετέπειτα πολύστονον ἄιον αὐδήν ἧπαρ ἀνελκομένοιο Προμηθέοσ, ἔκτυπε δ’ αἰθήρ οἰμωγῇ, μέσφ’ αὖτισ ἀπ’ οὔρεοσ ἀίσσοντα αἰετὸν ὠμηστὴν αὐτὴν ὁδὸν εἰσενόησαν.
l0=0001 l1=001 l2=Arg l8=2 l9=1259	Ἐννύχιοι δ’ Ἄργοιο δαημοσύνῃσιν ἵκοντο Φᾶσίν τ’ εὐρὺ ῥέοντα καὶ ἔσχατα πείρατα Πόντου.
l0=0001 l1=001 l2=Arg l8=2 l9=1261	αὐτίκα δ’ ἱστία μὲν καὶ ἐπίκριον ἔνδοθι κοίλησ ἱστοδόκησ στείλαντεσ ἐκόσμεον, ἐν δὲ καὶ αὐτόν ἱστὸν ἄφαρ χαλάσαντο παρακλιδόν· ὦκα δ’ ἐρετμοῖσ εἰσέλασαν ποταμοῖο μέγαν ῥόον, αὐτὰρ ὅγ’ ἄντην καχλάζων ὑπόεικεν.
l0=0001 l1=001 l2=Arg l8=2 l9=1266	ἔχον δ’ ἐπ’ ἀριστερὰ χειρῶν Καύκασον αἰπήεντα Κυταιίδα τε πτόλιν Αἴησ, ἔνθεν δ’ αὖ πεδίον τὸ Ἀρήιον ἱερά τ’ ἄλση τοῖο θεοῦ, τόθι κῶασ ὄφισ εἴρυτο δοκεύων· αὐτὸσ δ’ Αἰσονίδησ χρυσέῳ ποταμόνδε κυπέλλῳ οἴνου ἀκηρασίοιο μελισταγέασ χέε λοιβάσ Γαίῃ τ’ ἐνναέταισ τε θεοῖσ ψυχαῖσ τε καμόντων ἡρώων, γουνοῦτο δ’ ἀπήμονασ εἶναι ἀρωγούσ εὐμενέωσ καὶ νηὸσ ἐναίσιμα πείσματα δέχθαι.
l0=0001 l1=001 l2=Arg l8=2 l9=1275	αὐτίκα δ’ Ἀγκαῖοσ τοῖον μετὰ μῦθον ἔειπεν· ”Κολχίδα μὲν δὴ γαῖαν ἱκάνομεν ἠδὲ ῥέεθρα Φάσιδοσ· ὥρη δ’ ἧμιν ἐνὶ σφίσι μητιάασθαι εἴτ’ οὖν μειλιχίῃ πειρησόμεθ’ Αἰήταο, εἴτε καὶ ἀλλοίη τισ ἐπήβολοσ ἔσσεται ὁρμή.”
l0=0001 l1=001 l2=Arg l8=2 l9=1280	Ὧσ ἔφατ’· Ἄργου δ’ αὖτε παρηγορίῃσιν Ἰήσων ὑψόθι νῆ’ ἐκέλευσεν ἐπ’ εὐναίῃσιν ἔρυσθαι, δάσκιον εἰσελάσαντασ ἕλοσ· τὸ δ’ ἐπισχεδὸν ἦεν νισσομένων.
l0=0001 l1=001 l2=Arg l8=2 l9=1284	ἔνθ’ οἵγε διὰ κνέφασ ηὐλίζοντο· ἠὼσ δ’ οὐ μετὰ δηρὸν ἐελδομένοισι φαάνθη.
l0=0001 l1=001 l2=Arg l8=3 l9=1	Εἰ δ’ ἄγε νῦν Ἐρατώ, παρ’ ἔμ’ ἵστασο καί μοι ἔνισπε ἔνθεν ὅπωσ ἐσ Ἰωλκὸν ἀνήγαγε κῶασ Ἰήσων Μηδείησ ὑπ’ ἔρωτι· σὺ γὰρ καὶ Κύπριδοσ αἶσαν ἔμμορεσ, ἀδμῆτασ δὲ τεοῖσ μελεδήμασι θέλγεισ παρθενικάσ· τῶ καί τοι ἐπήρατον οὔνομ’ ἀνῆπται.
l0=0001 l1=001 l2=Arg l8=3 l9=5	Ὧσ οἱ μὲν πυκινοῖσιν ἀνωίστωσ δονάκεσσιν μίμνον ἀριστῆεσ λελοχημένοι, αἱ δ’ ἐνόησαν Ἥρη Ἀθηναίη τε· Διὸσ δ’ αὐτοῖο καὶ ἄλλων ἀθανάτων ἀπονόσφι θεῶν θάλαμόνδε κιοῦσαι βούλευον.
l0=0001 l1=001 l2=Arg l8=3 l9=10	πείραζε δ’ Ἀθηναίην πάροσ Ἥρη· ”Αὐτὴ νῦν προτέρη, θύγατερ Διόσ, ἄρχεο βουλῆσ.
l0=0001 l1=001 l2=Arg l8=3 l9=11	τί χρέοσ;
l0=0001 l1=001 l2=Arg l8=3 l9=12	ἠὲ δόλον τινὰ μήσεαι ᾧ κεν ἑλόντεσ χρύσεον Αἰήταο μεθ’ Ἑλλάδα κῶασ ἄγοιντο, ἦ καὶ τόνγ’ ἐπέεσσι παραιφάμενοι πεπίθοιεν μειλιχίοισ;
l0=0001 l1=001 l2=Arg l8=3 l9=15	ἦ μὲν γὰρ ὑπερφίαλοσ πέλει αἰνῶσ, ἔμπησ δ’ οὔ τινα πεῖραν ἀποτρωπᾶσθαι ἔοικεν.”
l0=0001 l1=001 l2=Arg l8=3 l9=16	Ὧσ φάτο· τὴν δὲ παρᾶσσον Ἀθηναίη προσέειπεν· ”Καὶ δ’ αὐτὴν ἐμὲ τοῖα μετὰ φρεσὶν ὁρμαίνουσαν, Ἥρη, ἀπηλεγέωσ ἐξείρεαι· ἀλλά τοι οὔπω φράσσασθαι νοέω τοῦτον δόλον ὅστισ ὀνήσει θυμὸν ἀριστήων, πολέασ δ’ ἐπεδοίασα βουλάσ.”
l0=0001 l1=001 l2=Arg l8=3 l9=21	Ἦ· καὶ ἐπ’ οὔδεοσ αἵγε ποδῶν πάροσ ὄμματ’ ἔπηξαν, ἄνδιχα πορφύρουσαι ἐνὶ σφίσιν· αὐτίκα δ’ Ἥρη τοῖον μητιόωσα παροιτέρη ἔκφατο μῦθον· ”Δεῦρ’ ἴομεν μετὰ Κύπριν, ἐπιπλόμεναι δέ μιν ἄμφω παιδὶ ἑῷ εἰπεῖν ὀτρύνομεν, αἴ κε πίθηται, κούρην Αἰήτεω πολυφάρμακον οἷσι βέλεσσι θέλξαι †ὀιστεύσασ ἐπ’ Ἰήσονι· τὸν δ’ ἂν ὀίω κείνησ ἐννεσίῃσιν ἐσ Ἑλλάδα κῶασ ἀνάξειν.”
l0=0001 l1=001 l2=Arg l8=3 l9=29	Ὧσ ἄρ’ ἔφη· πυκινὴ δὲ συνεύαδε μῆτισ Ἀθήνῃ, καί μιν ἔπειτ’ ἐξαῦτισ ἀμείβετο μειλιχίοισιν· ”Ἥρη, νήιδα μέν με πατὴρ τέκε τοῖο βολάων, οὐδέ τινα χρειὼ θελκτήριον οἶδα πόθοιο· εἰ δέ σοι αὐτῇ μῦθοσ ἐφανδάνει, ἦ τ’ ἂν ἔγωγε ἑσποίμην, σὺ δέ κεν φαίησ ἔποσ ἀντιόωσα.”
l0=0001 l1=001 l2=Arg l8=3 l9=35	Ἦ, καὶ ἀναί̈ξασαι ἐπὶ μέγα δῶμα νέοντο Κύπριδοσ, ὅρρά τέ οἱ δεῖμεν πόσισ ἀμφιγυήεισ, ὁππότε μιν τὰ πρῶτα παραὶ Διὸσ ἦγεν ἄκοιτιν.
l0=0001 l1=001 l2=Arg l8=3 l9=38	ἕρκεα δ’ εἰσελθοῦσαι, ὑπ’ αἰθούσῃ θαλάμοιο ἔσταν, ἵν’ ἐντύνεσκε θεὰ λέχοσ Ἡφαίστοιο.
l0=0001 l1=001 l2=Arg l8=3 l9=40	ἀλλ’ ὁ μὲν ἐσ χαλκεῶνα καὶ ἄκμονασ ἦρι βεβήκει, νήσοιο Πλαγκτῆσ εὐρὺν μυχόν, ᾧ ἔνι πάντα δαίδαλα χάλκευεν ῥιπῇ πυρόσ· ἡ δ’ ἄρα μούνη ἧστο δόμῳ δινωτὸν †ἀνὰ θρόνον ἄντα θυράων, λευκοῖσιν δ’ ἑκάτερθε κόμασ ἐπιειμένη ὤμοισ κόσμει χρυσείῃ διὰ κερκίδι, μέλλε δὲ μακρούσ πλέξασθαι πλοκάμουσ· τὰσ δὲ προπάροιθεν ἰδοῦσα ἔσχεθεν εἴσω τέ σφε κάλει, καὶ ἀπὸ θρόνου ὦρτο εἷσέ τ’ ἐνὶ κλισμοῖσιν· ἀτὰρ μετέπειτα καὶ αὐτή ἵζανεν, ἀψήκτουσ δὲ χεροῖν ἀνεδήσατο χαίτασ.
l0=0001 l1=001 l2=Arg l8=3 l9=50	τοῖα δὲ μειδιόωσα προσέννεπεν αἱμυλίοισιν· “Ἠθεῖαι, τίσ δεῦρο νόοσ χρειώ τε κομίζει δηναιὰσ αὔτωσ;
l0=0001 l1=001 l2=Arg l8=3 l9=53	τί δ’ ἱκάνετον, οὔτι πάροσ γε λίην φοιτίζουσαι, ἐπεὶ περίεστε θεάων;”
l0=0001 l1=001 l2=Arg l8=3 l9=54	Τὴν δ’ Ἥρη τοίοισιν ἀμειβομένη προσέειπεν· ”Κερτομέεισ, νῶιν δὲ κέαρ συνορίνεται ἄτῃ.
l0=0001 l1=001 l2=Arg l8=3 l9=56	ἤδη γὰρ ποταμῷ ἐνὶ Φάσιδι νῆα κατίσχει Αἰσονίδησ ἠδ’ ἄλλοι ὅσοι μετὰ κῶασ ἕπονται· τῶν ἤτοι πάντων μέν, ἐπεὶ πέλασ ἔργον ὄρωρεν, δείδιμεν ἐκπάγλωσ, περὶ δ’ Αἰσονίδαο μάλιστα.
l0=0001 l1=001 l2=Arg l8=3 l9=60	τὸν μὲν ἐγών, εἰ καί περ ἐσ Ἄιδα ναυτίλληται λυσόμενοσ χαλκέων Ἰξίονα νειόθι δεσμῶν, ῥύσομαι ὅσσον ἐμοῖσιν ἐνὶ σθένοσ ἔπλετο γυίοισ, ὄφρα μὴ ἐγγελάσῃ Πελίησ κακὸν οἶτον ἀλύξασ, ὅσ μ’ ὑπερηνορέῃ θυέων ἀγέραστον ἔθηκεν.
l0=0001 l1=001 l2=Arg l8=3 l9=65	καὶ δ’ ἄλλωσ ἔτι καὶ πρὶν ἐμοὶ μέγα φίλατ’ Ἰήσων, ἐξότ’ ἐπὶ προχοῇσιν ἅλισ πλήθοντοσ Ἀναύρου ἀνδρῶν εὐνομίησ πειρωμένῃ ἀντεβόλησεν, θήρησ ἒξ ἀνιών· νιφετῷ δ’ ἐπαλύνετο πάντα οὔρεα καὶ σκοπιαὶ περιμήκεεσ, οἱ δὲ κατ’ αὐτῶν χείμαρροι καναχηδὰ κυλινδόμενοι φορέοντο· γρηὶ δέ μ’ εἰσαμένην ὀλοφύρατο, καί μ’ ἀναείρασ αὐτὸσ ἑοῖσ ὤμοισι διὲκ προαλὲσ φέρεν ὕδωρ.
l0=0001 l1=001 l2=Arg l8=3 l9=73	τῶ νύ μοι ἄλληκτον περιτίεται, οὐδέ κε λώβην τείσειεν Πελίησ, εἰ μὴ σύ γε νόστον ὀπάσσῃσ.”
l0=0001 l1=001 l2=Arg l8=3 l9=75	Ὧσ ηὔδα, Κύπριν δ’ ἐνεοστασίη λάβε μύθων· ἅζετο δ’ ἀντομένην Ἥρην ἕθεν εἰσορόωσα, καί μιν ἔπειτ’ ἀγανοῖσι προσέννεπεν ἥγ’ ἐπέεσσιν· ”Πότνα θεά, οὔ τοί τι κακώτερον ἄλλο πέλοιτο Κύπριδοσ, εἰ δὴ σεῖο λιλαιομένησ ἀθερίζω ἢ ἔποσ ἠέ τι ἔργον ὅ κεν χέρεσ αἵδε κάμοιεν ἠπεδαναί· καὶ μή τισ ἀμοιβαίη χάρισ ἔστω.”
l0=0001 l1=001 l2=Arg l8=3 l9=82	Ὧσ ἔφαθ’· Ἥρη δ’ αὖτισ ἐπιφραδέωσ ἀγόρευσεν· ”Οὔτι βίησ χατέουσαι ἱκάνομεν οὐδέ τι χειρῶν, ἀλλ’ αὔτωσ ἀκέουσα τεῷ ἐπικέκλεο παιδί παρθένον Αἰήτεω θέλξαι πόθῳ Αἰσονίδαο.
l0=0001 l1=001 l2=Arg l8=3 l9=86	εἰ γάρ οἱ κείνη συμφράσσεται εὐμενέουσα, ῥηιδίωσ μιν ἑλόντα δέροσ χρύσειον ὀίω νοστήσειν ἐσ Ἰωλκόν, ἐπεὶ δολόεσσα τέτυκται.”
l0=0001 l1=001 l2=Arg l8=3 l9=89	Ὧσ ἄρ’ ἔφη· Κύπρισ δὲ μετ’ ἀμφοτέρῃσιν ἔειπεν· ”Ἥρη Ἀθηναίη τε, πίθοιτό κεν ὔμμι μάλιστα ἢ ἐμοί.
l0=0001 l1=001 l2=Arg l8=3 l9=92	ὑμείων γὰρ ἀναιδήτῳ περ ἐόντι τυτθή γ’ αἰδὼσ ἔσσετ’ ἐν ὄμμασιν· αὐτὰρ ἐμεῖο οὐκ ὄθεται, μάλα δ’ αἰὲν ἐριδμαίνων ἀθερίζει.
l0=0001 l1=001 l2=Arg l8=3 l9=94	καὶ δή οἱ μενέηνα, περισχομένη κακότητι, αὐτοῖσιν τόξοισι δυσηχέασ ἆξαι ὀιστούσ ἀμφαδίην· τοῖον δ’ ἄρ’ ἐπηπείλησε χαλεφθείσ· εἰ μὴ τηλόθι χεῖρασ, ἕωσ ἔτι θυμὸν ἐρύκει, ἕξω ἐμάσ, μετέπειτά γ’ ἀτεμβοίμην ἑοῖ αὐτῇ.”
l0=0001 l1=001 l2=Arg l8=3 l9=99	Ὧσ φάτο, μείδησαν δὲ θεαὶ καὶ ἐσέδρακον ἄντην ἀλλήλασ· ἡ δ’ αὖτισ ἀκηχεμένη προσέειπεν· ”Ἄλλοισ ἄλγεα τἀμὰ γέλωσ πέλει, οὐδέ τί με χρή μυθεῖσθαι πάντεσσιν· ἅλισ εἰδυῖα καὶ αὐτή.
l0=0001 l1=001 l2=Arg l8=3 l9=103	νῦν δ’ ἐπεὶ ὔμμι φίλον τόδε δὴ πέλει ἀμφοτέρῃσιν, πειρήσω καί μιν μειλίξομαι, οὐδ’ ἀπιθήσει.”
l0=0001 l1=001 l2=Arg l8=3 l9=105	Ὧσ φάτο· τὴν δ’ Ἥρη ῥαδινῆσ ἐπεμάσσατο χειρόσ, ἦκα δὲ μειδιόωσα παραβλήδην προσέειπεν· ”Οὕτω νῦν Κυθέρεια τόδε χρέοσ ὡσ ἀγορεύεισ ἔρξον ἄφαρ· καὶ μή τι χαλέπτεο μηδ’ ἐρίδαινε χωομένη σῷ παιδί, μεταλλήξει γὰρ ὀπίσσω.”
l0=0001 l1=001 l2=Arg l8=3 l9=110	Ἦ ῥα καὶ ἔλλιπε θῶκον, ἐφωμάρτησε δ’ Ἀθήνη, ἐκ δ’ ἴσαν ἄμφω ταίγε παλίσσυτοι· ἡ δὲ καὶ αὐτή βῆ ῥ’ ἴμεν Οὐλύμποιο κατὰ πτύχασ, εἴ μιν ἐφεύροι.
l0=0001 l1=001 l2=Arg l8=3 l9=113	εὗρε δὲ τόνγ’ ἀπάνευθε, Διὸσ θαλερῇ ἐν ἀλωῇ, οὐκ οἶον, μετὰ καὶ Γανυμήδεα, τόν ῥά ποτε Ζεύσ οὐρανῷ ἐγκατένασσεν ἐφέστιον ἀθανάτοισιν, κάλλεοσ ἱμερθείσ.
l0=0001 l1=001 l2=Arg l8=3 l9=117	ἀμφ’ ἀστραγάλοισι δὲ τώγε χρυσείοισ, ἅ τε κοῦροι ὁμήθεεσ, ἑψιόωντο.
l0=0001 l1=001 l2=Arg l8=3 l9=118	καί ῥ’ ὁ μὲν ἤδη πάμπαν ἐνίπλεον ᾧ ὑπὸ μαζῷ μάργοσ Ἔρωσ λαιῆσ ὑποί̈σχανε χειρὸσ ἀγοστόν, ὀρθὸσ ἐφεστηώσ, γλυκερὸν δέ οἱ ἀμφὶ παρειάσ χροιῆσ θάλλεν ἔρευθοσ· ὁ δ’ ἐγγύθεν ὀκλαδὸν ἧστο σῖγα κατηφιόων, δοιὼ δ’ ἔχεν, ἄλλον ἔτ’ αὔτωσ ἄλλῳ ἐπιπροϊείσ, κεχόλωτο δὲ καγχαλόωντι, καὶ μὴν τούσγε παρᾶσσον ἐπὶ προτέροισιν ὀλέσσασ, βῆ κενεαῖσ σὺν χερσὶν ἀμήχανοσ, οὐδ’ ἐνόησεν Κύπριν ἐπιπλομένην· ἡ δ’ ἀντίη ἵστατο παιδόσ καί μιν ἄφαρ γναθμοῖο κατασχομένη προσέειπεν· ”Τίπτ’ ἐπιμειδιάᾳσ, ἄφατον κακόν;
l0=0001 l1=001 l2=Arg l8=3 l9=129	ἦέ μιν αὔτωσ ἤπαφεσ οὐδὲ δίκῃ περιέπλεο, νῆιν ἐόντα;
l0=0001 l1=001 l2=Arg l8=3 l9=130	εἰ δ’ ἄγε μοι πρόφρων τέλεσον χρέοσ ὅττι κεν εἴπω, καί κέν τοι ὀπάσαιμι Διὸσ περικαλλὲσ ἄθυρμα κεῖνο τό οἱ ποίησε φίλη τροφὸσ Ἀδρήστεια ἄντρῳ ἐν Ἰδαίῳ ἔτι νήπια κουρίζοντι, σφαῖραν ἐυτρόχαλον, τῆσ οὐ σύγε μείλιον ἄλλο χειρῶν Ἡφαίστοιο κατακτεατίσσῃ ἄρειον.
l0=0001 l1=001 l2=Arg l8=3 l9=136	χρύσεα μέν οἱ κύκλα τετεύχαται, ἀμφὶ δ’ ἑκάστῳ διπλόαι ἁψῖδεσ περιηγέεσ εἱλίσσονται· κρυπταὶ δὲ ῥαφαί εἰσιν, ἕλιξ δ’ ἐπιδέδρομε πάσαισ κυανέη· ἀτὰρ εἴ μιν ἑαῖσ ἐνὶ χερσὶ βάλοιο, ἀστὴρ ὣσ φλεγέθοντα δι’ ἠέροσ ὁλκὸν ἵησιν.
l0=0001 l1=001 l2=Arg l8=3 l9=141	τήν τοι ἐγὼν ὀπάσω, σὺ δὲ παρθένον Αἰήταο θέλξον ὀιστεύσασ ἐπ’ Ἰήσονι· μηδέ τισ ἔστω ἀμβολίη, δὴ γάρ κεν ἀφαυροτέρη χάρισ εἴη.”
l0=0001 l1=001 l2=Arg l8=3 l9=144	Ὧσ φάτο, τῷ δ’ ἀσπαστὸν ἔποσ γένετ’ εἰσαί̈οντι· μείλια δ’ ἔκβαλε πάντα καὶ ἀμφοτέρῃσι χιτῶνοσ νωλεμὲσ ἔνθα καὶ ἔνθα θεὰν ἔχεν ἀμφιμεμαρπώσ, λίσσετο δ’ αἶψα πορεῖν, αὐτοσχεδόν.
l0=0001 l1=001 l2=Arg l8=3 l9=148	ἡ δ’ ἀγανοῖσιν ἀντομένη μύθοισιν ἐπειρύσσασα παρειάσ κύσσε ποτισχομένη, καὶ ἀμείβετο μειδιόωσα· ”Ἴστω νῦν τόδε σεῖο φίλον κάρη ἠδ’ ἐμὸν αὐτῆσ· ἦ μέν τοι δῶρόν γε παρέξομαι οὐδ’ ἀπατήσω, εἴ κεν ἐνισκίμψῃσ κούρῃ βέλοσ Αἰήταο.”
l0=0001 l1=001 l2=Arg l8=3 l9=153	Φῆ· ὁ δ’ ἄρ’ ἀστραγάλουσ συναμήσατο, κὰδ δὲ φαεινῷ μητρὸσ ἑῆσ, εὖ πάντασ ἀριθμήσασ, βάλε κόλπῳ.
l0=0001 l1=001 l2=Arg l8=3 l9=155	αὐτίκα δ’ ἰοδόκην χρυσέῃ περικάτθετο μίτρῃ, πρέμνῳ κεκλιμένην, ἀνὰ δ’ ἀγκύλον εἵλετο τόξον· βῆ δὲ διὲκ μεγάλοιο Διὸσ πάγκαρπον ἀλωήν, αὐτὰρ ἔπειτα πύλασ ἐξήλυθεν Οὐλύμποιο αἰθερίασ.
l0=0001 l1=001 l2=Arg l8=3 l9=160	ἔνθεν δὲ καταιβάτισ ἐστὶ κέλευθοσ οὐρανίη· δοιὼ δὲ πόλοι ἀνέχουσι κάρηνα οὐρέων ἠλιβάτων, κορυφαὶ χθονόσ, ἧχί τ’ ἀερθείσ ἠέλιοσ πρώτῃσιν ἐρεύθεται ἀκτίνεσσιν.
l0=0001 l1=001 l2=Arg l8=3 l9=163	νειόθι δ’ ἄλλοτε γαῖα φερέσβιοσ ἄστεά τ’ ἀνδρῶν φαίνετο καὶ ποταμῶν ἱεροὶ ῥόοι, ἄλλοτε δ’ αὖτε ἄκριεσ, ἀμφὶ δὲ πόντοσ, ἀν’ αἰθέρα πολλὸν ἰόντι.
l0=0001 l1=001 l2=Arg l8=3 l9=166	Ἥρωεσ δ’ ἀπάνευθεν ἑῆσ ἐπὶ σέλμασι νηόσ, ἐν ποταμῷ καθ’ ἕλοσ λελοχημένοι, ἠγορόωντο· αὐτὸσ δ’ Αἰσονίδησ μετεφώνεεν, οἱ δ’ ὑπάκουον ἠρέμα ᾗ ἐνὶ χώρῃ ἐπισχερὼ ἑδριόωντεσ· ”Ὦ φίλοι, ἤτοι ἐγὼ μὲν ὅ μοι ἐπιανδάνει αὐτῷ ἐξερέω, τοῦ δ’ ὔμμι τέλοσ κρηῆναι ἔοικεν.
l0=0001 l1=001 l2=Arg l8=3 l9=172	ξυνὴ γὰρ χρειώ, ξυνοὶ δέ τε μῦθοι ἔασιν πᾶσιν ὁμῶσ· ὁ δὲ σῖγα νόον βουλήν τ’ ἀπερύκων ἴστω καὶ νόστου τόνδε στόλον οἶοσ ἀπούρασ.
l0=0001 l1=001 l2=Arg l8=3 l9=175	ὧλλοι μὲν κατὰ νῆα σὺν ἔντεσι μίμνεθ’ ἕκηλοι· αὐτὰρ ἐγὼν ἐσ δώματ’ ἐλεύσομαι Αἰήταο, υἷασ ἑλὼν Φρίξοιο δύω τ’ ἐπὶ τοῖσιν ἑταίρουσ, πειρήσω δ’ ἐπέεσσι παροίτερον ἀντιβολήσασ εἴ κ’ ἐθέλοι φιλότητι δέροσ χρύσειον ὀπάσσαι, ἦε καὶ οὔ, πίσυνοσ δὲ βίῃ μετιόντασ ἀτίσσει.
l0=0001 l1=001 l2=Arg l8=3 l9=181	ὧδε γὰρ ἐξ αὐτοῖο πάροσ κακότητα δαέντεσ, φρασσόμεθ’ εἴτ’ ἄρηι συνοισόμεθ’ εἴτε τισ ἄλλη μῆτισ ἐπίρροθοσ ἔσται ἐεργομένοισιν ἀυτῆσ· μηδ’ αὔτωσ ἀλκῇ, πρὶν ἔπεσσί γε πειρηθῆναι, τόνδ’ ἀπαμείρωμεν σφέτερον κτέρασ, ἀλλὰ πάροιθεν λωίτερον μύθῳ μιν ἀρέσσασθαι μετιόντασ.
l0=0001 l1=001 l2=Arg l8=3 l9=187	πολλάκι τοι ῥέα μῦθοσ, ὅ κεν μόλισ ἐξανύσειεν ἠνορέη, τόδ’ ἔρεξε κατὰ χρέοσ, ᾗπερ ἐῴκει, πρηύ̈νασ· ὅδε καί ποτ’ ἀμύμονα Φρίξον ἔπεισε, μητρυιῆσ φεύγοντα δόλον πατρόσ τε θυηλάσ, δέχθαι, ἐπεὶ πάντη καὶ ὅτισ μάλα κύντατοσ ἀνδρῶν Ξεινίου αἰδεῖται Ζηνὸσ θέμιν ἠδ’ ἀλεγίζει.“
l0=0001 l1=001 l2=Arg l8=3 l9=193	Ὧσ φάτ’· ἐπῄνησαν δὲ νέοι ἔποσ Αἰσονίδαο πασσυδίῃ, οὐδ’ ἔσκε παρὲξ ὅτισ ἄλλο κελεύοι.
l0=0001 l1=001 l2=Arg l8=3 l9=195	Καὶ τότ’ ἄρ’ υἱῆασ Φρίξου Τελαμῶνά θ’ ἕπεσθαι ὦρσε καὶ Αὐγείην, αὐτὸσ δ’ ἕλεν Ἑρμείαο σκῆπτρον.
l0=0001 l1=001 l2=Arg l8=3 l9=198	ἄφαρ δ’ ἄρα νηὸσ ὑπὲρ δόνακάσ τε καὶ ὕδωρ χέρσονδ’ ἐξαπέβησαν ἐπὶ θρωσμοῦ πεδίοιο.
l0=0001 l1=001 l2=Arg l8=3 l9=199	Κιρκαῖον τόγε δὴ κικλήσκεται, ἔνθα δὲ πολλαί ἑξείησ πρόμαλοί τε καὶ ἰτέαι ἐμπεφύασιν, τῶν καὶ ἐπ’ ἀκροτάτων νέκυεσ σειρῇσι κρέμανται δέσμιοι.
l0=0001 l1=001 l2=Arg l8=3 l9=203	εἰσέτι νῦν γὰρ ἄγοσ Κόλχοισιν ὄρωρεν ἀνέρασ οἰχομένουσ πυρὶ καιέμεν, οὐδ’ ἐνὶ γαίῃ ἔστι θέμισ στείλαντασ ὕπερθ’ ἐπὶ σῆμα χέεσθαι, ἀλλ’ ἐν ἀδεψήτοισι κατειλύσαντε βοείαισ δενδρέων ἐξάπτειν ἑκὰσ ἄστεοσ· ἠέρι δ’ ἴσην καὶ χθὼν ἔμμορεν αἶσαν, ἐπεὶ χθονὶ ταρχύουσιν θηλυτέρασ· ἡ γάρ σφι δίκη θεσμοῖο τέτυκται.
l0=0001 l1=001 l2=Arg l8=3 l9=209	τοῖσι δὲ νισσομένοισ Ἥρη φίλα μητιόωσα ἠέρα πουλὺν ἐφῆκε δι’ ἄστεοσ, ὄφρα λάθοιεν Κόλχων μυρίον ἔθνοσ ἐσ Αἰήταο κιόντεσ· ὦκα δ’ ὅτ’ ἐκ πεδίοιο πόλιν καὶ δώμαθ’ ἵκοντο Αἰήτεω, τότε δ’ αὖτισ ἀπεσκέδασεν νέφοσ Ἥρη.
l0=0001 l1=001 l2=Arg l8=3 l9=214	ἔσταν δ’ ἐν προμολῇσι, τεθηπότεσ ἕρκε’ ἄνακτοσ εὐρείασ τε πύλασ καὶ κίονασ οἳ περὶ τοίχουσ ἐξείησ ἄνεχον, θριγκὸσ δ’ ἐφύπερθε δόμοιο λαί̈νεοσ χαλκέῃσιν ἐπὶ γλυφίδεσσιν ἀρήρει.
l0=0001 l1=001 l2=Arg l8=3 l9=218	εὔκηλοι δ’ ὑπὲρ οὐδὸν ἔπειτ’ ἔβαν· ἄγχι δὲ τοῖο ἡμερίδεσ χλοεροῖσι καταστεφέεσ πετάλοισιν ὑψοῦ ἀειρόμεναι μέγ’ ἐθήλεον, αἱ δ’ ὑπὸ τῇσιν ἀέναοι κρῆναι πίσυρεσ ῥέον, ἃσ ἐλάχηνεν Ἥφαιστοσ· καί ῥ’ ἡ μὲν ἀναβλύεσκε γάλακτι, ἡ δ’ οἴνῳ, τριτάτη δὲ θυώδεϊ νᾶεν ἀλοιφῇ· ἡ δ’ ἄρ’ ὕδωρ προρέεσκε, τὸ μέν †ποθι δυομένῃσιν θέρμετο Πληιάδεσσιν, ἀμοιβηδὶσ δ’ ἀνιούσαισ κρυστάλλῳ ἴκελον κοίλησ ἀνεκήκιε πέτρησ.
l0=0001 l1=001 l2=Arg l8=3 l9=227	τοῖ’ ἄρ’ ἐνὶ μεγάροισι Κυταιέοσ Αἰήταο τεχνήεισ Ἥφαιστοσ ἐμήσατο θέσκελα ἔργα· καί οἱ χαλκόποδασ ταύρουσ κάμε, χάλκεα δέ σφεων ἦν στόματ’, ἐκ δὲ πυρὸσ δεινὸν σέλασ ἀμπνείεσκον· πρὸσ δὲ καὶ αὐτόγυον στιβαροῦ ἀδάμαντοσ ἄροτρον ἤλασεν, Ἠελίῳ τίνων χάριν, ὅσ ῥά μιν ἵπποισ δέξατο Φλεγραίῃ κεκμηότα δηιοτῆτι.
l0=0001 l1=001 l2=Arg l8=3 l9=234	ἔνθα δὲ καὶ μέσσαυλοσ ἐλήλατο, τῇ δ’ ἐπὶ πολλαί δικλίδεσ εὐπηγεῖσ θάλαμοί τ’ ἔσαν ἔνθα καὶ ἔνθα· δαιδαλέη δ’ αἴθουσα παρὲξ ἑκάτερθε τέτυκτο.
l0=0001 l1=001 l2=Arg l8=3 l9=237	λέχρισ δ’ αἰπύτεροι δόμοι ἕστασαν ἀμφοτέρωθεν· τῶν ἤτοι ἄλλον μέν, ὅτισ καὶ ὑπείροχοσ ἦεν, κρείων Αἰήτησ σὺν ἑῇ ναίεσκε δάμαρτι, ἄλλῳ δ’ Ἄψυρτοσ ναῖεν πάισ Αἰήταο (τὸν μὲν Καυκασίη νύμφη τέκεν Ἀστερόδεια πρίν περ κουριδίην θέσθαι Εἰδυῖαν ἄκοιτιν, Τηθύοσ Ὠκεανοῦ τε πανοπλοτάτην γεγαυῖαν, καί μιν Κόλχων υἷεσ ἐπωνυμίην Φαέθοντα ἔκλεον, οὕνεκα πᾶσι μετέπρεπεν ἠιθέοισιν)· τοὺσ δ’ ἔχον ἀμφίπολοί τε καὶ Αἰήταο θύγατρεσ ἄμφω, Χαλκιόπη Μήδειά τε.
l0=0001 l1=001 l2=Arg l8=3 l9=248	τῇ μὲν ἄρ’ οἵγε ἐκ θαλάμου θάλαμόνδε κασιγνήτην μετιοῦσαν· Ἥρη γάρ μιν ἔρυκε δόμῳ, πρὶν δ’ οὔτι θάμιζεν ἐν μεγάροισ, Ἑκάτησ δὲ πανήμεροσ ἀμφεπονεῖτο νηόν, ἐπεί ῥα θεῆσ αὐτὴ πέλεν ἀρήτειρα· καί σφεασ ὡσ ἴδεν ἆσσον, ἀνίαχεν.
l0=0001 l1=001 l2=Arg l8=3 l9=253	ὀξὺ δ’ ἄκουσεν Χαλκιόπη· δμωαὶ δέ, ποδῶν προπάροιθε βαλοῦσαι νήματα καὶ κλωστῆρασ, ἀολλέεσ ἔκτοθι πᾶσαι ἔδραμον· ἡ δ’ ἅμα τῇσιν, ἑοὺσ υἱῆασ ἰδοῦσα, ὑψοῦ χάρματι χεῖρασ ἀνέσχεθεν· ὧσ δὲ καὶ αὐτοί μητέρα δεξιόωντο καὶ ἀμφαγάπαζον ἰδόντεσ γηθόσυνοι.
l0=0001 l1=001 l2=Arg l8=3 l9=259	τοῖον δὲ κινυρομένη φάτο μῦθον· ”Ἔμπησ οὐκ ἄρ’ ἐμέλλετ’, ἀκηδείῃ με λιπόντεσ, τηλόθι πλάγξασθαι, μετὰ δ’ ὑμέασ ἔτραπεν αἶσα.
l0=0001 l1=001 l2=Arg l8=3 l9=261	δειλὴ ἐγώ, οἷον πόθον Ἑλλάδοσ ἔκποθεν ἄτησ λευγαλέησ Φρίξοιο ἐφημοσύνῃσιν ἔνεσθε πατρόσ· ὁ μὲν θνῄσκων στυγερὰσ ἐπετέλλετ’ ἀνίασ ἡμετέρῃ κραδίῃ, τί δέ κεν πόλιν Ὀρχομενοῖο, ὅστισ ὅδ’ Ὀρχομενόσ, κτεάνων Ἀθάμαντοσ ἕκητι μητέρ’ ἑὴν ἀχέουσαν ἀποπρολιπόντεσ ἵκοισθε;”
l0=0001 l1=001 l2=Arg l8=3 l9=267	Ὧσ ἔφατ’· Αἰήτησ δὲ πανύστατοσ ὦρτο θύραζε, ἐκ δ’ αὐτὴ Εἰδυῖα δάμαρ κίεν Αἰήταο, Χαλκιόπησ ἀίουσα.
l0=0001 l1=001 l2=Arg l8=3 l9=270	τὸ δ’ αὐτίκα πᾶν ὁμάδοιο ἕρκοσ ἐπεπλήθει· τοὶ μὲν μέγαν ἀμφεπένοντο ταῦρον ἅλισ δμῶεσ, τοὶ δὲ ξύλα κάγκανα χαλκῷ κόπτον, τοὶ δὲ λοετρὰ πυρὶ ζέον· οὐδέ τισ ἦεν ὃσ καμάτου μεθίεσκεν ὑποδρήσσων βασιλῆι.
l0=0001 l1=001 l2=Arg l8=3 l9=274	Τόφρα δ’ Ἔρωσ πολιοῖο δι’ ἠέροσ ἷξεν ἄφαντοσ, τετρηχὼσ οἷόν τε νέαισ ἐπὶ φορβάσιν οἶστροσ τέλλεται, ὅν τε μύωπα βοῶν κλείουσι νομῆεσ.
l0=0001 l1=001 l2=Arg l8=3 l9=277	ὦκα δ’ ὑπὸ φλιὴν προδόμῳ ἔνι τόξα τανύσσασ, ἰοδόκησ ἀβλῆτα πολύστονον ἐξέλετ’ ἰόν.
l0=0001 l1=001 l2=Arg l8=3 l9=279	ἐκ δ’ ὅγε καρπαλίμοισι λαθὼν ποσὶν οὐδὸν ἄμειψεν ὀξέα δενδίλλων· αὐτῷ δ’ ὑπὸ βαιὸσ ἐλυσθείσ Αἰσονίδῃ, γλυφίδασ μέσσῃ ἐνικάτθετο νευρῇ, ἰθὺσ δ’ ἀμφοτέρῃσι διασχόμενοσ παλάμῃσιν ἧκ’ ἐπὶ Μηδείῃ.
l0=0001 l1=001 l2=Arg l8=3 l9=284	τὴν δ’ ἀμφασίη λάβε θυμόν· αὐτὸσ δ’ ὑψορόφοιο παλιμπετὲσ ἐκ μεγάροιο καγχαλόων ἤιξε, βέλοσ δ’ ἐνεδαίετο κούρῃ νέρθεν ὑπὸ κραδίῃ φλογὶ εἴκελον.
l0=0001 l1=001 l2=Arg l8=3 l9=287	ἀντία δ’ αἰεί βάλλεν ἐπ’ Αἰσονίδην ἀμαρύγματα, καί οἱ ἄηντο στηθέων ἐκ πυκιναὶ καμάτῳ φρένεσ, οὐδέ τιν’ ἄλλην μνῆστιν ἔχεν, γλυκερῇ δὲ κατείβετο θυμὸν ἀνίῃ· ὡσ δὲ γυνὴ μαλερῷ περὶ κάρφεα χεύατο δαλῷ χερνῆτισ, τῇπερ ταλασήια ἔργα μέμηλεν, ὥσ κεν ὑπωρόφιον νύκτωρ σέλασ ἐντύναιτο, ἄγχι μάλ’ †ἐγρομένη· τὸ δ’ ἀθέσφατον ἐξ ὀλίγοιο δαλοῦ ἀνεγρόμενον σὺν κάρφεα πάντ’ ἀμαθύνει— τοῖοσ ὑπὸ κραδίῃ εἰλυμένοσ αἴθετο λάθρῃ οὖλοσ ἔρωσ, ἁπαλὰσ δὲ μετετρωπᾶτο παρειάσ ἐσ χλόον, ἄλλοτ’ ἔρευθοσ, ἀκηδείῃσι νόοιο.
l0=0001 l1=001 l2=Arg l8=3 l9=298	Δμῶεσ δ’ ὁππότε δή σφιν ἐπαρτέα θῆκαν ἐδωδήν, αὐτοί τε λιαροῖσιν ἐφαιδρύναντο λοετροῖσ, ἀσπασίωσ δόρπῳ τε ποτῆτί τε θυμὸν ἄρεσσαν.
l0=0001 l1=001 l2=Arg l8=3 l9=301	ἐκ δὲ τοῦ Αἰήτησ σφετέρησ ἐρέεινε θυγατρόσ υἱῆασ, τοίοισι παρηγορέων ἐπέεσσιν· ”Παιδὸσ ἐμῆσ κοῦροι Φρίξοιό τε, τὸν περὶ πάντων ξείνων ἡμετέροισιν ἐνὶ μεγάροισιν ἔτεισα, πῶσ Αἶάνδε νέεσθε;
l0=0001 l1=001 l2=Arg l8=3 l9=306	παλίσσυτοι, ἦέ τισ ἄτη σωομένοισ μεσσηγὺσ ἐνέκλασεν;
l0=0001 l1=001 l2=Arg l8=3 l9=307	οὐ μὲν ἐμεῖο πείθεσθε προφέροντοσ ἀπείρονα μέτρα κελεύθου.
l0=0001 l1=001 l2=Arg l8=3 l9=308	ᾔδειν γάρ ποτε πατρὸσ ἐν ἅρμασιν Ἠελίοιο δινεύσασ, ὅτ’ ἐμεῖο κασιγνήτην ἐκόμιζεν Κίρκην ἑσπερίησ εἴσω χθονόσ, ἐκ δ’ ἱκόμεσθα ἀκτὴν ἠπείρου Τυρσηνίδοσ, ἔνθ’ ἔτι νῦν περ ναιετάει, μάλα πολλὸν ἀπόπροθι Κολχίδοσ αἴησ.
l0=0001 l1=001 l2=Arg l8=3 l9=313	ἀλλὰ τί μύθων ἦδοσ;
l0=0001 l1=001 l2=Arg l8=3 l9=314	ἃ δ’ ἐν ποσὶν ὗμιν ὄρωρεν εἴπατ’ ἀριφραδέωσ, ἠδ’ οἵτινεσ οἵδ’ ἐφέπονται ἀνέρεσ, ὅππῃ τε γλαφυρῆσ ἐκ νηὸσ ἔβητε.”
l0=0001 l1=001 l2=Arg l8=3 l9=316	Τοῖά μιν ἐξερέοντα κασιγνήτων προπάροιθεν Ἄργοσ, ὑποδδείσασ ἀμφὶ στόλῳ Αἰσονίδαο, μειλιχίωσ προσέειπεν, ἐπεὶ προγενέστεροσ ἦεν· ”Αἰήτη, κείνην μὲν ἄφαρ διέχευαν ἄελλαι ζαχρηεῖσ, αὐτοὺσ δ’ ἐπὶ δούρατι πεπτηῶτασ νήσου Ἐνυαλίοιο ποτὶ ξερὸν ἔκβαλε κῦμα λυγαίῃ ὑπὸ νυκτί.
l0=0001 l1=001 l2=Arg l8=3 l9=323	θεὸσ δέ τισ ἄμμ’ ἐσάωσεν· οὐδὲ γὰρ αἳ τὸ πάροιθεν ἐρημαίην κατὰ νῆσον ηὐλίζοντ’ ὄρνιθεσ Ἀρήιαι, οὐδ’ ἔτι κείνασ εὕρομεν, ἀλλ’ οἵδ’ ἄνδρεσ ἀπήλασαν, ἐξαποβάντεσ νηὸσ ἑῆσ προτέρῳ ἐνὶ ἤματι· καί σφ’ †ἀπέρυκεν ἡμέασ οἰκτείρων Ζηνὸσ νόοσ ἠέ τισ αἶσα· αὐτίκ’ ἐπεὶ καὶ βρῶσιν ἅλισ καὶ εἵματ’ ἔδωκαν, οὔνομά τε Φρίξοιο περικλεὲσ εἰσαί̈οντεσ ἠδ’ αὐτοῖο σέθεν· μετὰ γὰρ τεὸν ἄστυ νέονται.
l0=0001 l1=001 l2=Arg l8=3 l9=331	χρειὼ δ’ ἢν ἐθέλῃσ ἐξίδμεναι, οὔ σ’ ἐπικεύσω.
l0=0001 l1=001 l2=Arg l8=3 l9=332	τόνδε τισ ἱέμενοσ πάτρησ ἀπάνευθεν ἐλάσσαι καὶ κτεάνων βασιλεύσ, περιώσιον οὕνεκεν ἀλκῇ σφωιτέρῃ πάντεσσι μετέπρεπεν Αἰολίδῃσιν, πέμπει δεῦρο νέεσθαι, ἀμήχανον· οὐδ’ ὑπαλύξειν στεῦται ἀμειλίκτοιο Διὸσ θυμαλγέα μῆνιν καὶ χόλον οὐδ’ ἄτλητον ἄγοσ Φρίξοιό τε ποινάσ Αἰολιδέων γενεήν, πρὶν ἐσ Ἑλλάδα κῶασ ἱκέσθαι.
l0=0001 l1=001 l2=Arg l8=3 l9=339	νῆα δ’ Ἀθηναίη Παλλὰσ κάμεν, οὐ μάλα τοίην οἷαί περ Κόλχοισι μετ’ ἀνδράσι νῆεσ ἔασιν· τάων αἰνοτάτησ ἐπεκύρσαμεν, ἤλιθα γάρ μιν λάβρον ὕδωρ πνοιή τε διέτμαγεν.
l0=0001 l1=001 l2=Arg l8=3 l9=343	ἡ δ’ ἐνὶ γόμφοισ ἴσχεται, ἢν καὶ πᾶσαι ἐπιβρίσωσιν ἄελλαι· ἶσον δ’ ἐξ ἀνέμοιο θέει καὶ ὅτ’ ἀνέρεσ αὐτοί νωλεμὲσ εὐήρεσσιν ἐπισπέρχωσιν ἐρετμοῖσ.
l0=0001 l1=001 l2=Arg l8=3 l9=346	τῇ δ’ ἐν, ἀγειράμενοσ Παναχαιίδοσ εἴ τι φέριστον ἡρώων, τεὸν ἄστυ μετήλυθε, πόλλ’ ἐπαληθείσ ἄστεα καὶ πελάγη στυγερῆσ ἁλόσ, εἴ οἱ ὀπάσσαισ.
l0=0001 l1=001 l2=Arg l8=3 l9=349	αὐτῷ δ’ ὥσ κεν ἅδῃ, τὼσ ἔσσεται· οὐ γὰρ ἱκάνει χερσὶ βιησόμενοσ, μέμονεν δέ τοι ἄξια τείσειν δωτίνησ· ἀίων ἐμέθεν μέγα δυσμενέοντασ Σαυρομάτασ, τοὺσ σοῖσιν ὑπὸ σκήπτροισι δαμάσσει.
l0=0001 l1=001 l2=Arg l8=3 l9=353	εἰ δὲ καὶ οὔνομα δῆθεν ἐπιθύεισ γενεήν τε ἴδμεναι οἵτινέσ εἰσιν, ἕκαστά κε μυθησαίμην.
l0=0001 l1=001 l2=Arg l8=3 l9=355	τόνδε μέν, οἷό περ οὕνεκ’ ἀφ’ Ἑλλάδοσ ὧλλοι ἄγερθεν, κλείουσ’ Αἴσονοσ υἱὸν Ἰήσονα Κρηθεί̈δαο· εἰ δ’ αὐτοῦ Κρηθῆοσ ἐτήτυμόν ἐστι γενέθλησ, οὕτω κεν γνωτὸσ πατρώιοσ ἄμμι πέλοιτο· ἄμφω γὰρ Κρηθεὺσ Ἀθάμασ τ’ ἔσαν Αἰόλου υἷε, Φρίξοσ δ’ αὖτ’ Ἀθάμαντοσ ἔην πάισ Αἰολίδαο· τόνδε δ’ ἄρ’, Ἠελίου γόνον ἔμμεναι εἴ τιν’ ἀκούεισ δέρκεαι Αὐγείην· Τελαμὼν δ’ ὅγε, κυδίστοιο Αἰακοῦ ἐκγεγαώσ, Ζεὺσ δ’ Αἰακὸν αὐτὸσ ἔτικτεν.
l0=0001 l1=001 l2=Arg l8=3 l9=364	ὧσ δὲ καὶ ὧλλοι πάντεσ ὅσοι συνέπονται ἑταῖροι ἀθανάτων υἷέσ τε καὶ υἱωνοὶ γεγάασιν.“
l0=0001 l1=001 l2=Arg l8=3 l9=366	Τοῖα παρέννεπεν Ἄργοσ· ἄναξ δ’ ἐπεχώσατο μύθοισ εἰσαί̈ων, ὑψοῦ δὲ χόλῳ φρένεσ ἠερέθοντο.
l0=0001 l1=001 l2=Arg l8=3 l9=368	φῆ δ’ ἐπαλαστήσασ (μενέαινε δὲ παισὶ μάλιστα Χαλκιόπησ, τῶν γάρ σφε μετελθέμεν οὕνεκ’ ἐώλπει), ἐκ δέ οἱ ὄμματ’ ἔλαμψεν ὑπ’ ὀφρύσιν ἱεμένοιο· ”Οὐκ ἄφαρ ὀφθαλμῶν μοι ἀπόπροθι λωβητῆρεσ νεῖσθ’ αὐτοῖσι δόλοισι παλίσσυτοι ἔκτοθι γαίησ, πρίν τινα λευγαλέον τε δέροσ καὶ Φρίξον ἰδέσθαι;
l0=0001 l1=001 l2=Arg l8=3 l9=374	αὐτίχ’ ὁμαρτήσαντεσ ἀφ’ Ἑλλάδοσ, οὐδ’ ἐπὶ κῶασ, σκῆπτρα δὲ καὶ τιμὴν βασιληίδα, δεῦρο νέεσθε.
l0=0001 l1=001 l2=Arg l8=3 l9=376	εἰ δέ κε μὴ προπάροιθεν ἐμῆσ ἥψασθε τραπέζησ, ἦ τ’ ἂν ἀπὸ γλώσσασ τε ταμὼν καὶ χεῖρε κεάσσασ ἀμφοτέρασ, οἴοισιν ἀποπροέηκα πόδεσσιν, ὥσ κεν ἐρητύοισθε καὶ ὕστερον ὁρμηθῆναι· οἷα δὲ καὶ μακάρεσσιν ἐπεψεύσασθε θεοῖσιν.”
l0=0001 l1=001 l2=Arg l8=3 l9=381	Φῆ ῥα χαλεψάμενοσ· μέγα δὲ φρένεσ Αἰακίδαο νειόθεν οἰδαίνεσκον, ἐέλδετο δ’ ἔνδοθι θυμόσ ἀντιβίην ὀλοὸν φάσθαι ἔποσ· ἀλλ’ ἀπέρυκεν Αἰσονίδησ, πρὸ γὰρ αὐτὸσ ἀμείψατο μειλιχίοισιν· ”Αἰήτη, σχέο μοι· τῷδε στόλῳ οὔ τι †γὰρ αὔτωσ ἄστυ τεὸν καὶ δώμαθ’ ἱκάνομεν, ὥσ που ἔολπασ, οὐδὲ μὲν ἱέμενοι· τίσ δ’ ἂν τόσον οἶδμα περῆσαι τλαίη ἑκὼν ὀθνεῖον ἐπὶ κτέρασ;
l0=0001 l1=001 l2=Arg l8=3 l9=389	ἀλλά με δαίμων καὶ κρυερὴ βασιλῆοσ ἀτασθάλου ὦρσεν ἐφετμή.
l0=0001 l1=001 l2=Arg l8=3 l9=390	δὸσ χάριν ἀντομένοισι· σέθεν δ’ ἐγὼ Ἑλλάδι πάσῃ θεσπεσίην οἴσω κληηδόνα.
l0=0001 l1=001 l2=Arg l8=3 l9=392	καὶ δέ τοι ἤδη πρόφρονέσ εἰμεν ἄρηι θοὴν ἀποτεῖσαι ἀμοιβήν, εἴτ’ οὖν Σαυρομάτασ γε λιλαίεαι εἴτε τιν’ ἄλλον δῆμον σφωιτέροισιν ὑπὸ σκήπτροισι δαμάσσαι.”
l0=0001 l1=001 l2=Arg l8=3 l9=395	Ἴσκεν, ὑποσσαίνων ἀγανῇ ὀπί· τοῖο δὲ θυμόσ διχθαδίην πόρφυρεν ἐνὶ στήθεσσι μενοινήν, ἤ σφεασ ὁρμηθεὶσ αὐτοσχεδὸν ἐξεναρίζοι, ἦ ὅγε πειρήσαιτο βίησ.
l0=0001 l1=001 l2=Arg l8=3 l9=399	τό οἱ εἴσατ’ ἄρειον φραζομένῳ, καὶ δή μιν ὑποβλήδην προσέειπεν· ”Ξεῖνε, τί κεν τὰ ἕκαστα διηνεκέωσ ἀγορεύοισ;
l0=0001 l1=001 l2=Arg l8=3 l9=401	εἰ γὰρ ἐτήτυμόν ἐστε θεῶν γένοσ, ἠὲ καὶ ἄλλωσ οὐδὲν ἐμεῖο χέρηεσ ἐπ’ ὀθνείοισιν ἔβητε, δώσω τοι χρύσειον ἄγειν δέροσ, ἤν κ’ ἐθέλῃσθα, πειρηθείσ· ἐσθλοῖσ γὰρ ἐπ’ ἀνδράσιν οὔτι μεγαίρω ὡσ αὐτοὶ μυθεῖσθε τὸν Ἑλλάδι κοιρανέοντα.
l0=0001 l1=001 l2=Arg l8=3 l9=406	πεῖρα δέ τοι μένεόσ τε καὶ ἀλκῆσ ἔσσετ’ ἄεθλοσ τόν ῥ’ αὐτὸσ περίειμι χεροῖν, ὀλοόν περ ἐόντα.
l0=0001 l1=001 l2=Arg l8=3 l9=408	δοιώ μοι πεδίον τὸ Ἀρήιον ἀμφινέμονται ταύρω χαλκόποδε, στόματι φλόγα φυσιόωντε· τοὺσ ἐλάω ζεύξασ στυφελὴν κατὰ νειὸν Ἄρηοσ τετράγυον, τὴν αἶψα ταμὼν ἐπὶ τέλσον ἀρότρῳ, οὐ σπόρον ὁλκοῖσιν Δηοῦσ ἐνιβάλλομαι ἀκτήν ἀλλ’ ὄφιοσ δεινοῖο μεταλδήσκοντασ ὀδόντασ ἀνδράσι τευχηστῇσι δέμασ· τοὺσ δ’ αὖθι δαί̈ζων κείρω ἐμῷ ὑπὸ δουρὶ περισταδὸν ἀντιόωντασ.
l0=0001 l1=001 l2=Arg l8=3 l9=416	ἠέριοσ ζεύγνυμι βόασ καὶ δείελον ὥρην παύομαι ἀμήτοιο.
l0=0001 l1=001 l2=Arg l8=3 l9=418	σὺ δ’ εἰ †τάδε τοῖα τελέσσεισ, αὐτῆμαρ τότε κῶασ ἀποίσεαι εἰσ βασιλῆοσ, πρὶν δέ κεν οὐ δοίην· μηδ’ ἔλπεο, δὴ γὰρ ἀεικέσ ἄνδρ’ ἀγαθὸν γεγαῶτα κακωτέρῳ ἀνέρι εἶξαι.”
l0=0001 l1=001 l2=Arg l8=3 l9=421	Ὧσ ἄρ’ ἔφη· ὁ δὲ σῖγα ποδῶν πάροσ ὄμματα πήξασ, ἧστ’ αὔτωσ ἄφθογγοσ, ἀμηχανέων κακότητι· βουλὴν δ’ ἀμφὶ πολὺν στρώφα χρόνον, οὐδέ πῃ εἶχεν θαρσαλέωσ ὑποδέχθαι, ἐπεὶ μέγα φαίνετο ἔργον.
l0=0001 l1=001 l2=Arg l8=3 l9=425	ὀψὲ δ’ ἀμειβόμενοσ προσελέξατο κερδαλέοισι· ”Αἰήτη, μάλα τοί με δίκῃ περιπολλὸν ἐέργεισ.
l0=0001 l1=001 l2=Arg l8=3 l9=427	τῶ καὶ ἐγὼ τὸν ἄεθλον ὑπερφίαλόν περ ἐόντα τλήσομαι, εἰ καί μοι θανέειν μόροσ.
l0=0001 l1=001 l2=Arg l8=3 l9=429	οὐ γὰρ ἔτ’ ἄλλο ῥίγιον ἀνθρώποισι κακῆσ ἐπιμείρετ’ ἀνάγκησ· ἥ με καὶ ἐνθάδε νεῖσθαι ἐπέχραεν ἐκ βασιλῆοσ.”
l0=0001 l1=001 l2=Arg l8=3 l9=431	Ὧσ φάτ’, ἀμηχανίῃ βεβολημένοσ· αὐτὰρ ὁ τόνγε σμερδαλέοισ ἐπέεσσι προσέννεπεν ἀσχαλόωντα· ”Ἔρχεο νῦν μεθ’ ὅμιλον, ἐπεὶ μέμονάσ γε πόνοιο· εἰ δὲ σύ γε ζυγὰ βουσὶν ὑποδδείσαισ ἐπαεῖραι, ἠὲ καὶ οὐλομένου μεταχάσσεαι ἀμήτοιο, αὐτῷ κεν τὰ ἕκαστα μέλοιτό μοι, ὄφρα καὶ ἄλλοσ ἀνὴρ ἐρρίγῃσιν ἀρείονα φῶτα μετελθεῖν.”
l0=0001 l1=001 l2=Arg l8=3 l9=438	Ἴσκεν ἀπηλεγέωσ· ὁ δ’ ἀπὸ θρόνου ὤρνυτ’ Ἰήσων, Αὐγείησ Τελαμών τε παρασχεδόν· εἵπετο δ’ Ἄργοσ, οἶοσ, ἐπεὶ μεσσηγὺσ ἔτ’ αὐτόθι νεῦσε λιπέσθαι αὐτοκασιγνήτοισ.
l0=0001 l1=001 l2=Arg l8=3 l9=442	οἱ δ’ ἤισαν ἐκ μεγάροιο, θεσπέσιον δ’ ἐν πᾶσι μετέπρεπεν Αἴσονοσ υἱόσ κάλλεϊ καὶ χαρίτεσσιν.
l0=0001 l1=001 l2=Arg l8=3 l9=444	ἐπ’ αὐτῷ δ’ ὄμματα κούρη λοξὰ παρὰ λιπαρὴν σχομένη θηεῖτο καλύπτρην, κῆρ ἄχεϊ σμύχουσα, νόοσ δέ οἱ ἠύτ’ ὄνειροσ ἑρπύζων πεπότητο μετ’ ἴχνια νισσομένοιο.
l0=0001 l1=001 l2=Arg l8=3 l9=447	καί ῥ’ οἱ μέν ῥα δόμων ἐξήλυθον ἀσχαλόωντεσ· Χαλκιόπη δέ, χόλον πεφυλαγμένη Αἰήταο, καρπαλίμωσ θάλαμόνδε σὺν υἱάσιν οἷσι βεβήκει· αὔτωσ δ’ αὖ Μήδεια μετέστιχε.
l0=0001 l1=001 l2=Arg l8=3 l9=451	πολλὰ δὲ θυμῷ ὥρμαιν’ ὅσσα τ’ ἔρωτεσ ἐποτρύνουσι μέλεσθαι· προπρὸ δ’ ἄρ’ ὀφθαλμῶν ἔτι οἱ ἰνδάλλετο πάντα, αὐτόσ θ’ οἷοσ ἔην οἵοισί τε φάρεσιν εἷτο οἷά τ’ ἔειφ’ ὥσ θ’ ἕζετ’ ἐπὶ θρόνου ὥσ τε θύραζε ἤιεν· οὐδέ τιν’ ἄλλον ὀίσσατο πορφύρουσα ἔμμεναι ἀνέρα τοῖον· ἐν οὔασι δ’ αἰὲν ὀρώρει αὐδή τε μῦθοί τε μελίφρονεσ οὓσ ἀγόρευσεν.
l0=0001 l1=001 l2=Arg l8=3 l9=458	τάρβει δ’ ἀμφ’ αὐτῷ, μή μιν βόεσ ἠὲ καὶ αὐτόσ Αἰήτησ φθείσειεν· ὀδύρετο δ’ ἠύτε πάμπαν ἤδη τεθνειῶτα, τέρεν δέ οἱ ἀμφὶ παρειάσ δάκρυον αἰνοτάτῳ ἐλέῳ ῥέε κηδοσύνῃ τε.
l0=0001 l1=001 l2=Arg l8=3 l9=462	ἦκα δὲ μυρομένη, λιγέωσ ἀνενείκατο μῦθον· ”Τίπτε με δειλαίην τόδ’ ἔχει ἄχοσ;
l0=0001 l1=001 l2=Arg l8=3 l9=464	εἴθ’ ὅγε πάντων φθείσεται ἡρώων προφερέστατοσ εἴτε χερείων, ἐρρέτω.
l0=0001 l1=001 l2=Arg l8=3 l9=466	—ἦ μὲν ὄφελλεν ἀκήριοσ ἐξαλέασθαι.—
l0=0001 l1=001 l2=Arg l8=3 l9=466	ναὶ δὴ τοῦτό γε πότνα θεὰ Περσηὶ πέλοιτο, οἴκαδε νοστήσειε φυγὼν μόρον· εἰ δέ μιν αἶσα δμηθῆναι ὑπὸ βουσί, τόδε προπάροιθε δαείη, οὕνεκεν οὔ οἱ ἔγωγε κακῇ ἐπαγαίομαι ἄτῃ.”
l0=0001 l1=001 l2=Arg l8=3 l9=470	Ἡ μὲν ἄρ’ ὧσ ἐόλητο νόον μελεδήμασι κούρη· οἱ δ’ ἐπεὶ οὖν δήμου τε καὶ ἄστεοσ ἐκτὸσ ἔβησαν τὴν ὁδὸν ἣν τὸ πάροιθεν ἀνήλυθον ἐκ πεδίοιο, δὴ τότ’ Ἰήσονα τοῖσδε προσέννεπεν Ἄργοσ ἔπεσσιν· ”Αἰσονίδη, μῆτιν μὲν ὀνόσσεαι ἥντιν’ ἐνίψω, πείρησ δ’ οὐ μάλ’ ἔοικε μεθιέμεν ἐν κακότητι.
l0=0001 l1=001 l2=Arg l8=3 l9=476	κούρην δή τινα πρόσθεν ἐπέκλυεσ αὐτὸσ ἐμεῖο φαρμάσσειν Ἑκάτησ Περσηίδοσ ἐννεσίῃσιν· τὴν εἴ κεν πεπίθοιμεν, ὀίομαι, οὐκέτι τάρβοσ ἔσσετ’ ἀεθλεύοντι δαμήμεναι· ἀλλὰ μάλ’ αἰνῶσ δείδω μή πωσ οὔ μοι ὑποστήῃ τόγε μήτηρ· ἔμπησ δ’ ἐξαῦτισ μετελεύσομαι ἀντιβολήσων, ξυνὸσ ἐπεὶ πάντεσσιν ἐπικρέμαθ’ ἧμιν ὄλεθροσ.“
l0=0001 l1=001 l2=Arg l8=3 l9=483	Ἴσκεν ἐυφρονέων· ὁ δ’ ἀμείβετο τοῖσδ’ ἐπέεσσιν· ”Ὦ πέπον, εἴ νύ τοι αὐτῷ ἐφανδάνει, οὔτι μεγαίρω· βάσκ’ ἴθι καὶ πυκινοῖσι τεὴν παρὰ μητέρα μύθοισ ὄρνυθι λισσόμενοσ.
l0=0001 l1=001 l2=Arg l8=3 l9=487	μελέη γε μὲν ἧμιν ὄρωρεν ἐλπωρή, ὅτε νόστον ἐπετραπόμεσθα γυναιξίν.”
l0=0001 l1=001 l2=Arg l8=3 l9=488	Ὧσ ἔφατ’· ὦκα δ’ ἕλοσ μετεκίαθον, αὐτὰρ ἑταῖροι γηθόσυνοι ἐρέεινον, ὅπωσ παρεόντασ ἴδοντο.
l0=0001 l1=001 l2=Arg l8=3 l9=490	τοῖσιν δ’ Αἰσονίδησ τετιημένοσ ἔκφατο μῦθον· ”Ὦ φίλοι, Αἰήταο ἀπηνέοσ ἄμμι φίλον κῆρ ἀντικρὺ κεχόλωται· ἕκαστα γὰρ οὔ νύ τι τέκμωρ οὔτ’ ἐμοὶ οὔτε κεν ὔμμι διειρομένοισι πέλοιτο.
l0=0001 l1=001 l2=Arg l8=3 l9=494	φῆ δὲ δύω πεδίον τὸ Ἀρήιον ἀμφινέμεσθαι ταύρω χαλκόποδε, στόματι φλόγα φυσιόωντε, τετράγυον δ’ †ἐπὶ τοῖσιν ἐφίετο νειὸν ἀρόσσαι· δώσειν δ’ ἐξ ὄφιοσ γενύων σπόρον, ὅσ ῥ’ ἀνίῃσιν γηγενέασ χαλκέοισ σὺν τεύχεσιν· ἤματι δ’ αὐτῷ χρειὼ τούσγε δαί̈ξαι.
l0=0001 l1=001 l2=Arg l8=3 l9=500	ὃ δή νύ οἱ (οὔ τι γὰρ ἄλλο βέλτερον ἦν φράσσασθαι) ἀπηλεγέωσ ὑποέστην.”
l0=0001 l1=001 l2=Arg l8=3 l9=501	Ὧσ ἄρ’ ἔφη· πάντεσσι δ’ ἀνήνυτοσ εἴσατ’ ἄεθλοσ· δὴν δ’ ἄνεῳ καὶ ἄναυδοι ἐσ ἀλλήλουσ ὁρόωντο, ἄτῃ ἀμηχανίῃ τε κατηφέεσ.
l0=0001 l1=001 l2=Arg l8=3 l9=504	ὀψὲ δὲ Πηλεύσ θαρσαλέωσ μετὰ πᾶσιν ἀριστήεσσιν ἔειπεν· ”Ὥρη μητιάασθαι ὅ κ’ ἔρξομεν· οὐ μὲν ἔολπα βουλῆσ εἶναι ὄνειαρ ὅσον τ’ ἐπὶ κάρτεϊ χειρῶν.
l0=0001 l1=001 l2=Arg l8=3 l9=507	εἰ μέν νυν τύνη ζεῦξαι βόασ Αἰήταο, ἥρωσ Αἰσονίδη, φρονέεισ μέμονάσ τε πόνοιο, ἦ τ’ ἂν ὑποσχεσίην πεφυλαγμένοσ ἐντύναιο· εἰ δ’ οὔ τοι μάλα θυμὸσ ἑῇ ἐπὶ πάγχυ πέποιθεν ἠνορέῃ, μήτ’ αὐτὸσ ἐπείγεο μήτε τιν’ ἄλλον τῶνδ’ ἀνδρῶν πάπταινε παρήμενοσ· οὐ γὰρ ἔγωγε σχήσομ’, ἐπεὶ θάνατόσ γε τὸ κύντατον ἔσσεται ἄλγοσ.”
l0=0001 l1=001 l2=Arg l8=3 l9=514	Ὧσ ἔφατ’ Αἰακίδησ· Τελαμῶνι δὲ θυμὸσ ὀρίνθη, σπερχόμενοσ δ’ ἀνόρουσε θοῶσ· ἔπι δὲ τρίτοσ Ἴδασ ὦρτο μέγα φρονέων, ἔπι δ’ υἱέε Τυνδαρέοιο· σὺν δὲ καὶ Οἰνεί̈δησ, ἐναρίθμιοσ αἰζηοῖσιν ἀνδράσιν οὐδέ περ ὅσσον ἐπανθιόωντασ ἰούλουσ ἀντέλλων· τοίῳ οἱ ἀείρετο κάρτεϊ θυμόσ.
l0=0001 l1=001 l2=Arg l8=3 l9=520	οἱ δ’ ἄλλοι εἴξαντεσ ἀκὴν ἔχον.
l0=0001 l1=001 l2=Arg l8=3 l9=521	αὐτίκα δ’ Ἄργοσ τοῖον ἔποσ μετέειπεν ἐελδομένοισιν ἀέθλου· ”Ὦ φίλοι, ἤτοι μὲν τόδε λοίσθιον· ἀλλά τιν’ οἴω μητρὸσ ἐμῆσ ἔσσεσθαι ἐναίσιμον ὔμμιν ἀρωγήν.
l0=0001 l1=001 l2=Arg l8=3 l9=524	τῶ καί περ μεμαῶτεσ ἐρητύοισθ’ ἐνὶ νηί τυτθὸν ἔθ’ ὡσ τὸ πάροιθεν, ἐπεὶ καὶ ἐπισχέμεν ἔμπησ λώιον ἢ κακὸν οἶτον ἀφειδήσαντασ ὀλέσθαι.
l0=0001 l1=001 l2=Arg l8=3 l9=527	κούρη τισ μεγάροισιν ἐνιτρέφετ’ Αἰήταο, τὴν Ἑκάτη περίαλλα θεὰ δάε τεχνήσασθαι φάρμαχ’ ὅσ’ ἤπειρόσ τε φύει καὶ νήχυτον ὕδωρ· τοῖσι καὶ ἀκαμάτοιο πυρὸσ μειλίσσετ’ ἀυτμήν καὶ ποταμοὺσ ἵστησιν ἄφαρ κελαδεινὰ ῥέοντασ, ἄστρα τε καὶ μήνησ ἱερὰσ ἐπέδησε κελεύθουσ.
l0=0001 l1=001 l2=Arg l8=3 l9=533	τῆσ μέν, ἀπὸ μεγάροιο κατὰ στίβον ἐνθάδ’ ἰόντεσ, μνησάμεθ’, εἴ κε δύναιτο, κασιγνήτη γεγαυῖα, μήτηρ ἡμετέρη πεπιθεῖν ἐπαρῆξαι ἀέθλῳ· εἰ δὲ καὶ αὐτοῖσιν τόδ’ ἐφανδάνει, ἦ τ’ ἂν ἱκοίμην ἤματι τῷδ’ αὐτῷ πάλιν εἰσ δόμον Αἰήταο πειρήσων· τάχα δ’ ἂν σὺν δαίμονι πειρηθείην.”
l0=0001 l1=001 l2=Arg l8=3 l9=539	Ὧσ φάτο.
l0=0001 l1=001 l2=Arg l8=3 l9=540	τοῖσι δὲ σῆμα θεοὶ δόσαν εὐμενέοντεσ· τρήρων μὲν φεύγουσα βίην κίρκοιο πελειάσ ὑψόθεν Αἰσονίδεω πεφοβημένη ἔμπεσε κόλπῳ, κίρκοσ δ’ ἀφλάστῳ περικάππεσεν.
l0=0001 l1=001 l2=Arg l8=3 l9=543	ὦκα δὲ Μόψοσ τοῖον ἔποσ μετὰ πᾶσι θεοπροπέων ἀγόρευσεν· ”Υ̓́μμι φίλοι τόδε σῆμα θεῶν ἰότητι τέτυκται· οὐδέ πῃ ἄλλωσ ἐστὶν ὑποκρίνασθαι ἄρειον, παρθενικὴν δ’ ἐπέεσσι μετελθέμεν ἀμφιέποντασ μήτι παντοίῃ· δοκέω δέ μιν οὐκ ἀθερίξειν, εἰ ἐτεὸν Φινεύσ γε θεῇ ἐνὶ Κύπριδι νόστον πέφραδεν ἔσσεσθαι, κείνησ δ’ ὅγε μείλιχοσ ὄρνισ πότμον ὑπεξήλυξε.
l0=0001 l1=001 l2=Arg l8=3 l9=551	κέαρ δέ μοι ὡσ ἐνὶ θυμῷ τόνδε κατ’ οἰωνὸν προτιόσσεται, ὧσ δὲ πέλοιτο.
l0=0001 l1=001 l2=Arg l8=3 l9=552	ἀλλὰ φίλοι, Κυθέρειαν ἐπικλείοντεσ ἀμύνειν, ἤδη νῦν Ἄργοιο παραιφασίῃσι πίθεσθε.”
l0=0001 l1=001 l2=Arg l8=3 l9=554	Ἴσκεν· ἐπῄνησαν δὲ νέοι, Φινῆοσ ἐφετμάσ μνησάμενοι.
l0=0001 l1=001 l2=Arg l8=3 l9=556	μοῦνοσ δ’ Ἀφαρήιοσ ἄνθορεν Ἴδασ δείν’ ἐπαλαστήσασ μεγάλῃ ὀπί, φώνησέν τε· ”Ὦ πόποι, ἦ ῥα γυναιξὶν ὁμόστολοι ἐνθάδ’ ἔβημεν, οἳ Κύπριν καλέουσιν ἐπίρροθον ἄμμι πέλεσθαι, οὐκέτ’ Ἐνυαλίοιο μέγα σθένοσ, ἐσ δὲ πελείασ καὶ κίρκουσ λεύσσοντεσ ἐρητύονται ἀέθλων.
l0=0001 l1=001 l2=Arg l8=3 l9=561	ἔρρετε, μηδ’ ὔμμιν πολεμήια ἔργα μέλοιτο, παρθενικὰσ δὲ λιτῇσιν ἀνάλκιδασ ἠπεροπεύειν.”
l0=0001 l1=001 l2=Arg l8=3 l9=563	Ὧσ ηὔδα μεμαώσ· πολέεσ δ’ ὁμάδησαν ἑταῖροι, ἦκα μάλ’, οὐδ’ ἄρα τίσ οἱ ἐναντίον ἔκφατο μῦθον.
l0=0001 l1=001 l2=Arg l8=3 l9=565	χωόμενοσ δ’ ὅγ’ ἔπειτα καθέζετο· τοῖσι δ’ Ἰήσων αὐτίκ’ ἐποτρύνων τὸν ἑὸν νόον ὧδ’ ἀγόρευεν· ”Ἄργοσ μὲν παρὰ νηόσ, ἐπεὶ τόδε πᾶσιν ἕαδεν, στελλέσθω· ἀτὰρ αὐτοὶ ἐπὶ χθονὸσ ἐκ ποταμοῖο ἀμφαδὸν ἤδη πείσματ’ ἀνάψομεν, ἦ γὰρ ἔοικεν μηκέτι δὴν κρύπτεσθαι, ἅτε πτήσσοντασ ἀυτήν.”
l0=0001 l1=001 l2=Arg l8=3 l9=571	Ὧσ ἄρ’ ἔφη· καὶ τὸν μὲν ἄφαρ προί̈αλλε νέεσθαι καρπαλίμωσ ἐξαῦτισ ἀνὰ πτόλιν, οἱ δ’ ἐπὶ νηόσ εὐναίασ ἐρύσαντεσ ἐφετμαῖσ Αἰσονίδαο τυτθὸν ὑπὲξ ἕλεοσ χέρσῳ ἐπέκελσαν ἐρετμοῖσ.
l0=0001 l1=001 l2=Arg l8=3 l9=575	Αὐτίκα δ’ Αἰήτησ ἀγορὴν ποιήσατο Κόλχων νόσφιν ἑοῖο δόμου, τόθι περ καὶ πρόσθε κάθιζον, ἀτλήτουσ Μινύῃσι δόλουσ καὶ κήδεα τεύχων.
l0=0001 l1=001 l2=Arg l8=3 l9=578	στεῦτο δ’, ἐπεί κεν πρῶτα βόεσ διαδηλήσονται ἄνδρα τὸν ὅσ ῥ’ ὑπέδεκτο βαρὺν καμέεσθαι ἄεθλον, δρυμὸν ἀναρρήξασ λασίησ καθύπερθε κολώνησ, αὔτανδρον φλέξειν δόρυ νήιον, ὄφρ’ ἀλεγεινήν ὕβριν ἀποφλύξωσιν ὑπέρβια μηχανόωντεσ.
l0=0001 l1=001 l2=Arg l8=3 l9=583	οὐδὲ γὰρ Αἰολίδην Φρίξον μάλα περ χατέοντα δέχθαι ἐνὶ μεγάροισιν ἐφέστιον, ὃσ περὶ πάντων ξείνων μειλιχίῃ τε θεουδείῃ τ’ ἐκέκαστο, εἰ μή οἱ Ζεὺσ αὐτὸσ ἀπ’ οὐρανοῦ ἄγγελον ἧκεν Ἑρμείαν, ὥσ κεν προσκηδέοσ ἀντιάσειεν· μὴ καὶ ληιστῆρασ ἑὴν ἐσ γαῖαν ἰόντασ ἔσσεσθαι δηναιὸν ἀπήμονασ, οἷσι μέμηλεν ὀθνείοισ ἐπὶ χεῖρα ἑὴν κτεάτεσσιν ἀείρειν κρυπταδίουσ τε δόλουσ τεκταινέμεν, ἠδὲ βοτήρων αὔλια δυσκελάδοισιν ἐπιδρομίῃσι δαί̈ξαι.
l0=0001 l1=001 l2=Arg l8=3 l9=593	νόσφι δὲ οἷ αὐτῷ φάτ’ ἐοικότα μείλια τείσειν υἱῆασ Φρίξοιο, κακορρέκτῃσιν ὀπηδούσ ἀνδράσι νοστήσαντασ ὁμιλαδόν, ὄφρα ἑ τιμῆσ καὶ σκήπτρων ἐλάσειαν ἀκηδέεσ· ὥσ ποτε βάξιν λευγαλέην οὗ πατρὸσ ἐπέκλυεν Ἠελίοιο, χρειώ μιν πυκινόν τε δόλον βουλάσ τε γενέθλησ σφωιτέρησ ἄτην τε πολύτροπον ἐξαλέασθαι· τῶ καὶ †ἐελδομένουσ πέμπεν† ἐσ Ἀχαιίδα γαῖαν πατρὸσ ἐφημοσύνῃ δολιχὴν ὁδόν· οὐδὲ θυγατρῶν εἶναί οἱ τυτθόν γε δέοσ μή πού τινα μῆτιν φράσσωνται στυγερήν, οὐδ’ υἱέοσ Ἀψύρτοιο, ἀλλ’ ἐνὶ Χαλκιόπησ γενεῇ τάδε λυγρὰ τετύχθαι.
l0=0001 l1=001 l2=Arg l8=3 l9=605	καί ῥ’ ὁ μὲν ἄσχετα ἔργα πιφαύσκετο δημοτέροισιν χωόμενοσ, μέγα δέ σφιν ἀπείλεε νῆά τ’ ἐρύσθαι ἠδ’ αὐτούσ, ἵνα μή τισ ὑπὲκ κακότητοσ ἀλύξῃ· τόφρα δὲ μητέρ’ ἑήν, μετιὼν δόμον Αἰήταο, Ἄργοσ παντοίοισι παρηγορέεσκεν ἔπεσσιν, Μήδειαν λίσσεσθαι ἀμυνέμεν· ἡ δὲ καὶ αὐτή πρόσθεν μητιάασκε, δέοσ δέ μιν ἴσχανε θυμόν μή πωσ ἠὲ παρ’ αἶσαν ἐτώσια μειλίσσοιτο πατρὸσ ἀτυζομένην ὀλοὸν χόλον, ἠὲ λιτῇσιν ἑσπομένησ ἀρίδηλα καὶ ἀμφαδὰ ἔργα πέλοιτο.
l0=0001 l1=001 l2=Arg l8=3 l9=615	Κούρην δ’ ἐξ ἀχέων ἀδινὸσ κατελώφεεν ὕπνοσ λέκτρῳ ἀνακλινθεῖσαν.
l0=0001 l1=001 l2=Arg l8=3 l9=617	ἄφαρ δέ μιν ἠπεροπῆεσ, οἷά τ’ ἀκηχεμένην, ὀλοοὶ ἐρέθεσκον ὄνειροι· τὸν ξεῖνον δ’ ἐδόκησεν ὑφεστάμεναι τὸν ἄεθλον οὔτι μάλ’ ὁρμαίνοντα δέροσ κριοῖο κομίσσαι, οὐδέ τι τοῖο ἕκητι μετὰ πτόλιν Αἰήταο ἐλθέμεν, ὄφρα δέ μιν σφέτερον δόμον εἰσαγάγοιτο κουριδίην παράκοιτιν.
l0=0001 l1=001 l2=Arg l8=3 l9=623	ὀίετο δ’ ἀμφὶ βόεσσιν αὐτὴ ἀεθλεύουσα μάλ’ εὐμαρέωσ πονέεσθαι· σφωιτέρουσ δὲ τοκῆασ ὑποσχεσίησ ἀθερίζειν, οὕνεκεν οὐ κούρῃ ζεῦξαι βόασ ἀλλά οἱ αὐτῷ προύθεσαν· ἐκ δ’ ἄρα τοῦ νεῖκοσ πέλεν ἀμφήριστον πατρί τε καὶ ξείνοισ· αὐτῇ δ’ ἐπιέτρεπον ἄμφω τὼσ ἔμεν ὥσ κεν ἑῇσι μετὰ φρεσὶν ἰθύσειεν· ἡ δ’ ἄφνω τὸν ξεῖνον, ἀφειδήσασα τοκήων, εἵλετο· τοὺσ δ’ ἀμέγαρτον ἄχοσ λάβεν, ἐκ δ’ ἐβόησαν χωόμενοι.
l0=0001 l1=001 l2=Arg l8=3 l9=632	τὴν δ’ ὕπνοσ ἅμα κλαγγῇ μεθέηκεν, παλλομένη δ’ ἀνόρουσε φόβῳ περί τ’ ἀμφί τε τοίχουσ πάπτηνεν θαλάμοιο· μόλισ δ’ ἐσαγείρατο θυμόν ὡσ πάροσ ἐν στέρνοισ, ἀδινὴν δ’ ἀνενείκατο φωνήν· “Δειλὴ ἐγών, οἷόν με βαρεῖσ ἐφόβησαν ὄνειροι.
l0=0001 l1=001 l2=Arg l8=3 l9=636	δείδια μὴ μέγα δή τι φέρῃ κακὸν ἥδε κέλευθοσ ἡρώων· περί μοι ξείνῳ φρένεσ ἠερέθονται.
l0=0001 l1=001 l2=Arg l8=3 l9=638	— μνάσθω ἑὸν κατὰ δῆμον Ἀχαιίδα τηλόθι κούρην, ἄμμι δὲ παρθενίη τε μέλοι καὶ δῶμα τοκήων.
l0=0001 l1=001 l2=Arg l8=3 l9=640	— ἔμπα γε μὴν θεμένη κύνεον κέαρ, οὐκέτ’ ἄνευθεν αὐτοκασιγνήτησ πειρήσομαι εἴ κέ μ’ ἀέθλῳ χραισμεῖν ἀντιάσῃσιν, ἐπὶ σφετέροισ ἀχέουσα παισί· τό κέν μοι λυγρὸν ἐνὶ κραδίῃ σβέσει ἄλγοσ.”
l0=0001 l1=001 l2=Arg l8=3 l9=644	Ἦ ῥα, καὶ ὀρθωθεῖσα θύρασ ὤιξε δόμοιο νήλιποσ οἰέανοσ, καὶ δὴ λελίητο νέεσθαι αὐτοκασιγνήτηνδε καὶ ἕρκεοσ οὐδὸν ἄμειψεν· δὴν δὲ καταυτόθι μίμνεν ἐνὶ προδόμῳ θαλάμοιο αἰδοῖ ἐεργομένη· μετὰ δ’ ἐτράπετ’ αὖτισ ὀπίσσω στρεφθεῖσ’· ἐκ δὲ πάλιν κίεν ἔνδοθεν, ἄψ τ’ ἀλέεινεν εἴσω, τηύ̈σιοι δὲ πόδεσ φέρον ἔνθα καὶ ἔνθα.
l0=0001 l1=001 l2=Arg l8=3 l9=651	ἤτοι ὅτ’ ἰθύσειεν, ἔρυκέ μιν ἔνδοθεν αἰδώσ· αἰδοῖ δ’ ἐργομένην θρασὺσ ἵμεροσ ὀτρύνεσκεν.
l0=0001 l1=001 l2=Arg l8=3 l9=653	τρὶσ μὲν ἐπειρήθη, τρὶσ δ’ ἔσχετο· τέτρατον αὖτισ λέκτροισι πρηνὴσ ἐνικάππεσεν εἱλιχθεῖσα.
l0=0001 l1=001 l2=Arg l8=3 l9=655	ὡσ δ’ ὅτε τισ νύμφη θαλερὸν πόσιν ἐν θαλάμοισιν μύρεται, ᾧ μιν ὄπασσαν ἀδελφεοὶ ἠὲ τοκῆεσ, τὸν δέ τισ ὤλεσε μοῖρα πάροσ ταρπήμεναι ἄμφω δήνεσιν ἀλλήλων· ἡ δ’ ἔνδοθι δαιομένη κῆρ σῖγα μάλα κλαίει χῆρον λέχοσ εἰσορόωσα, οὐδέ τί πω πάσαισ ἐπιμίσγεται ἀμφιπόλοισιν αἰδοῖ ἐπιφροσύνῃ τε, μυχῷ δ’ ἀχέουσα θαάσσει, μή μιν κερτομέουσαι ἐπιστοβέωσι γυναῖκεσ— τῇ ἰκέλη Μήδεια κινύρετο.
l0=0001 l1=001 l2=Arg l8=3 l9=664	τὴν δέ τισ ἄφνω μυρομένην μεσσηγὺσ ἐπιπρομολοῦσ’ ἐνόησεν δμωάων, ἥ οἱ ἑπέτισ πέλε κουρίζουσα, Χαλκιόπῃ δ’ ἤγγειλε παρασχεδόν.
l0=0001 l1=001 l2=Arg l8=3 l9=667	ἡ δ’ ἐνὶ παισίν ἧστ’, ἐπιμητιόωσα κασιγνήτην ἀρέσασθαι· ἀλλ’ οὐδ’ ὧσ ἀπίθησεν, ὅτ’ ἔκλυεν ἀμφιπόλοιο μῦθον ἀνώιστον, διὰ δ’ ἔσσυτο θαμβήσασα ἐκ θαλάμου θάλαμόνδε διαμπερέσ, ᾧ ἔνι κούρη κέκλιτ’, ἀκηχεμένη, δρύψεν δ’ ἑκάτερθε παρειάσ.
l0=0001 l1=001 l2=Arg l8=3 l9=672	ὡσ δ’ ἴδε δάκρυσιν ὄσσε πεφυρμένα, φώνησέν μιν· ”Ὤ μοι ἐγώ, Μήδεια, τί δὴ τάδε δάκρυα λείβεισ;
l0=0001 l1=001 l2=Arg l8=3 l9=674	τίπτ’ ἔπαθεσ;
l0=0001 l1=001 l2=Arg l8=3 l9=675	τί τοι αἰνὸν ὑπὸ φρένασ ἵκετο πένθοσ;
l0=0001 l1=001 l2=Arg l8=3 l9=675	ἤ νύ σε θευμορίη περιδέδρομεν ἅψεα νοῦσοσ, ἦέ τιν’ οὐλομένην ἐδάησ ἐκ πατρὸσ ἐνιπήν ἀμφί τ’ ἐμοὶ καὶ παισίν;
l0=0001 l1=001 l2=Arg l8=3 l9=678	ὄφελλέ με μήτε τοκήων δῶμα τόδ’ εἰσοράαν μηδὲ πτόλιν, ἀλλ’ ἐπὶ γαίησ πείρασι ναιετάειν, ἵνα μηδέ περ οὔνομα Κόλχων.”
l0=0001 l1=001 l2=Arg l8=3 l9=680	Ὧσ φάτο· τῆσ δ’ ἐρύθηνε παρήια, δὴν δέ μιν αἰδώσ παρθενίη κατέρυκεν, ἀμείψασθαι μεμαυῖαν· μῦθοσ δ’ ἄλλοτε μέν οἱ ἐπ’ ἀκροτάτησ ἀνέτελλεν γλώσσησ, ἄλλοτ’ ἔνερθε κατὰ στῆθοσ πεπότητο· πολλάκι δ’ ἱμερόεν μὲν †ἀνὰ στόμα θυῖεν ἐνισπεῖν, φθογγὴ δ’ οὐ προύβαινε παροιτέρω.
l0=0001 l1=001 l2=Arg l8=3 l9=686	ὀψὲ δ’ ἔειπεν τοῖα δόλῳ, θρασέεσ γὰρ ἐπικλονέεσκον ἔρωτεσ· ”Χαλκιόπη, περί μοι παίδων σέο θυμὸσ ἄηται, μή σφε πατὴρ ξείνοισι σὺν ἀνδράσιν αὐτίκ’ ὀλέσσῃ· τοῖα κατακνώσσουσα μινυνθαδίῳ νέον ὕπνῳ λεύσσω ὀνείρατα λυγρά—τά τισ θεὸσ ἀκράαντα θείη, μηδ’ ἀλεγεινὸν ἐφ’ υἱάσι κῆδοσ ἕλοιο.”
l0=0001 l1=001 l2=Arg l8=3 l9=692	Φῆ ῥα, κασιγνήτησ πειρωμένη εἴ κέ μιν αὐτή ἀντιάσειε πάροιθεν ἑοῖσ τεκέεσσιν ἀμύνειν· τῆσ δ’ αἰνῶσ ἄτλητοσ ἐπέκλυσε θυμὸν ἀνίη δείματι, οἷ’ ἐσάκουσεν· ἀμείβετο δ’ ὧδ’ ἐπέεσσιν· ”Καὶ δ’ αὐτὴ τάδε πάντα μετήλυθον ὁρμαίνουσα, εἴ τινα συμφράσσαιο καὶ ἀρτύνειασ ἀρωγήν.
l0=0001 l1=001 l2=Arg l8=3 l9=698	ἀλλ’ ὄμοσον Γαῖάν τε καὶ Οὐρανόν, ὅττι τοι εἴπω σχησέμεν ἐν θυμῷ σύν τε δρήστειρα πέλεσθαι.
l0=0001 l1=001 l2=Arg l8=3 l9=700	λίσσομ’ ὑπὲρ μακάρων σέο τ’ αὐτῆσ ἠδὲ τοκήων, μή σφε κακῇ ὑπὸ κηρὶ διαρραισθέντασ ἰδέσθαι λευγαλέωσ· ἢ σοίγε, φίλοισ σὺν παισὶ θανοῦσα, εἴην ἐξ Ἀίδεω στυγερὴ μετόπισθεν Ἐρινύσ.”
l0=0001 l1=001 l2=Arg l8=3 l9=704	Ὧσ ἄρ’ ἔφη, τὸ δὲ πολλὸν ὑπεξέχυτ’ αὐτίκα δάκρυ, νειόθι δ’ ἀμφοτέρῃσι περίσχετο γούνατα χερσίν· σὺν δὲ κάρη κόλποισ περικάββαλον.
l0=0001 l1=001 l2=Arg l8=3 l9=707	ἔνθ’ ἐλεεινόν ἄμφω ἐπ’ ἀλλήλῃσι θέσαν γόον, ὦρτο δ’ ἰωή λεπταλέη διὰ δώματ’ ὀδυρομένων ἀχέεσσιν.
l0=0001 l1=001 l2=Arg l8=3 l9=709	τὴν δὲ πάροσ Μήδεια προσέννεπεν ἀσχαλόωσαν· ”Δαιμονίη, τί νύ τοι ῥέξω ἄκοσ;
l0=0001 l1=001 l2=Arg l8=3 l9=711	οἷ’ ἀγορεύεισ, ἀράσ τε στυγερὰσ καὶ Ἐρινύασ· αἲ γὰρ ὄφελλεν ἔμπεδον εἶναι ἐπ’ ἄμμι τεοὺσ υἱῆασ ἔρυσθαι.
l0=0001 l1=001 l2=Arg l8=3 l9=713	ἴστω Κόλχων ὅρκοσ ὑπέρβιοσ, ὅντιν’ ὀμόσσαι αὐτὴ ἐποτρύνεισ, μέγασ Οὐρανὸσ ἠδ’ ὑπένερθεν Γαῖα, θεῶν μήτηρ, ὅσσον σθένοσ ἐστὶν ἐμεῖο, μή σ’ ἐπιδευήσεσθαι ἀνυστά περ ἀντιόωσαν.”
l0=0001 l1=001 l2=Arg l8=3 l9=717	Φῆ ἄρα· Χαλκιόπη δ’ ἠμείβετο τοῖσδ’ ἐπέεσσιν· ”Οὐκ ἂν δὴ ξείνῳ τλαίησ χατέοντι καὶ αὐτῷ ἢ δόλον ἤ τινα μῆτιν ἐπιφράσσασθαι ἀέθλου, παίδων εἵνεκ’ ἐμεῖο;
l0=0001 l1=001 l2=Arg l8=3 l9=721	καὶ ἐκ κείνου τόδ’ ἱκάνει Ἄργοσ ἐποτρύνων με τεῆσ πειρῆσαι ἀρωγῆσ· μεσσηγὺσ μὲν τῶνγε δόμον λίπον ἐνθάδ’ ἰοῦσα.”
l0=0001 l1=001 l2=Arg l8=3 l9=723	Ὧσ φάτο· τῆσ δ’ ἔντοσθεν ἀνέπτατο χάρματι θυμόσ, φοινίχθη δ’ ἄμυδισ καλὸν χρόα, κὰδ δέ μιν ἀχλύσ εἷλεν ἰαινομένην.
l0=0001 l1=001 l2=Arg l8=3 l9=726	τοῖον δ’ ἐπὶ μῦθον ἔειπεν· ”Χαλκιόπη, ὡσ ὔμμι φίλον τερπνόν τε τέτυκται, ὧσ ἔρξω.
l0=0001 l1=001 l2=Arg l8=3 l9=728	μὴ γάρ μοι ἐν ὀφθαλμοῖσι φαείνοι ἠὼσ μηδέ με δηρὸν ἔτι ζώουσαν ἴδοιο, εἴ γέ τι σῆσ ψυχῆσ προφερέστερον ἠέ τι παίδων σῶν θείην, οἳ δή μοι ἀδελφειοὶ γεγάασιν κηδεμόνεσ τε φίλοι καὶ ὁμήλικεσ· ὧσ δὲ καὶ αὐτή φημὶ κασιγνήτη τε σέθεν κούρη τε πέλεσθαι, ἶσον ἐπεὶ κείνοισ με τεῷ ἐπαείραο μαζῷ νηπυτίην, ὡσ αἰὲν ἐγώ ποτε μητρὸσ ἄκουον.
l0=0001 l1=001 l2=Arg l8=3 l9=735	ἀλλ’ ἴθι, κεῦθε δ’ ἐμὴν σιγῇ χάριν, ὄφρα τοκῆασ λήσομεν ἐντύνουσαι ὑπόσχεσιν· ἦρι δὲ νηόν εἴσομαι εἰσ Ἑκάτησ, θελκτήρια φάρμακα ταύρων οἰσομένη ξείνῳ ὑπὲρ οὗ τόδε νεῖκοσ ὄρωρεν.”
l0=0001 l1=001 l2=Arg l8=3 l9=739	Ὧσ ἥγ’ ἐκ θαλάμοιο πάλιν κίε παισί τ’ ἀρωγήν αὐτοκασιγνήτησ διεπέφραδε· τὴν δὲ μεταῦτισ αἰδώσ τε στυγερόν τε δέοσ λάβε μουνωθεῖσαν, τοῖα παρὲξ οὗ πατρὸσ ἐπ’ ἀνέρι μητιάασθαι.
l0=0001 l1=001 l2=Arg l8=3 l9=743	Νὺξ μὲν ἔπειτ’ ἐπὶ γαῖαν ἄγεν κνέφασ, οἱ δ’ ἐνὶ πόντῳ ναυτίλοι εἰσ Ἑλίκην τε καὶ ἀστέρασ Ὠρίωνοσ ἔδρακον ἐκ νηῶν, ὕπνοιο δὲ καί τισ ὁδίτησ ἤδη καὶ πυλαωρὸσ ἐέλδετο, καί τινα παίδων μητέρα τεθνεώτων ἀδινὸν περὶ κῶμ’ ἐκάλυπτεν, οὐδὲ κυνῶν ὑλακὴ ἔτ’ ἀνὰ πτόλιν, οὐ θρόοσ ἦεν ἠχήεισ, σιγὴ δὲ μελαινομένην ἔχεν ὄρφνην· ἀλλὰ μάλ’ οὐ Μήδειαν ἐπὶ γλυκερὸσ λάβεν ὕπνοσ.
l0=0001 l1=001 l2=Arg l8=3 l9=751	πολλὰ γὰρ Αἰσονίδαο πόθῳ μελεδήματ’ ἔγειρεν δειδυῖαν ταύρων κρατερὸν μένοσ, οἷσιν ἔμελλεν φθεῖσθαι ἀεικελίῃ μοίρῃ κατὰ νειὸν Ἄρηοσ.
l0=0001 l1=001 l2=Arg l8=3 l9=754	δάκρυ δ’ ἀπ’ ὀφθαλμῶν ἐλέῳ ῥέεν· ἔνδοθι δ’ αἰεί τεῖρ’ ὀδύνη, σμύχουσα διὰ χροὸσ ἀμφί τ’ ἀραιάσ ἶνασ καὶ κεφαλῆσ ὑπὸ νείατον ἰνίον ἄχρισ, ἔνθ’ ἀλεγεινότατον δύνει ἄχοσ, ὁππότ’ ἀνίασ ἀκάματοι πραπίδεσσιν ἐνισκίμψωσιν ἔρωτεσ.
l0=0001 l1=001 l2=Arg l8=3 l9=754	πυκνὰ δέ οἱ κραδίη στηθέων ἔντοσθεν ἔθυιεν, ἠελίου ὥσ τίσ τε δόμοισ ἔνι πάλλεται αἴγλη, ὕδατοσ ἐξανιοῦσα τὸ δὴ νέον ἠὲ λέβητι ἠέ που ἐν γαυλῷ κέχυται, ἡ δ’ ἔνθα καὶ ἔνθα ὠκείῃ στροφάλιγγι τινάσσεται ἀίσσουσα— ὧσ δὲ καὶ ἐν στήθεσσι κέαρ ἐλελίζετο κούρησ, φῆ δέ οἱ ἄλλοτε μὲν θελκτήρια φάρμακα ταύρων δωσέμεν· ἄλλοτε δ’ οὔτι, καταφθεῖσθαι δὲ καὶ αὐτή· αὐτίκα δ’ οὔτ’ αὐτὴ θανέειν, οὐ φάρμακα δώσειν, ἀλλ’ αὔτωσ εὔκηλοσ ἑὴν ὀτλησέμεν ἄτην.
l0=0001 l1=001 l2=Arg l8=3 l9=769	ἑζομένη δἤπειτα δοάσσατο, φώνησέν τε· ”Δειλὴ ἐγώ, νῦν ἔνθα κακῶν ἢ ἔνθα γένωμαι;
l0=0001 l1=001 l2=Arg l8=3 l9=771	πάντη μοι φρένεσ εἰσὶν ἀμήχανοι, οὐδέ τισ ἀλκή πήματοσ, ἀλλ’ αὔτωσ φλέγει ἔμπεδον.
l0=0001 l1=001 l2=Arg l8=3 l9=773	ὡσ ὄφελόν γε Ἀρτέμιδοσ κραιπνοῖσι πάροσ βελέεσσι δαμῆναι, πρὶν τόνγ’ εἰσιδέειν, πρὶν Ἀχαιίδα νῆα κομίσσαι Χαλκιόπησ υἷασ· τοὺσ μὲν θεὸσ ἤ τισ Ἐρινύσ ἄμμι πολυκλαύτουσ δεῦρ’ ἤγαγε κεῖθεν ἀνίασ.
l0=0001 l1=001 l2=Arg l8=3 l9=777	— φθείσθω ἀεθλεύων, εἴ οἱ κατὰ νειὸν ὀλέσθαι μοῖρα πέλει· πῶσ γάρ κεν ἐμοὺσ λελάθοιμι τοκῆασ φάρμακα μησαμένη, ποῖον δ’ ἐπὶ μῦθον ἐνίψω;
l0=0001 l1=001 l2=Arg l8=3 l9=780	τίσ δὲ δόλοσ, τίσ μῆτισ ἐπίκλοποσ ἔσσετ’ ἀρωγῆσ;
l0=0001 l1=001 l2=Arg l8=3 l9=781	— ἦ μιν ἄνευθ’ ἑτάρων προσπτύξομαι οἶον ἰοῦσα;
l0=0001 l1=001 l2=Arg l8=3 l9=782	δύσμοροσ· οὐ μὲν ἔολπα καταφθιμένοιό περ ἔμπησ λωφήσειν ἀχέων, τότε δ’ ἂν κακὸν ἄμμι πέλοιτο κεῖνοσ, ὅτε ζωῆσ ἀπαμείρεται.
l0=0001 l1=001 l2=Arg l8=3 l9=785	ἐρρέτω αἰδώσ, ἐρρέτω ἀγλαί̈η, ὁ δ’ ἐμῇ ἰότητι σαωθείσ ἀσκηθήσ, ἵνα οἱ θυμῷ φίλον, ἔνθα νέοιτο· αὐτὰρ ἐγὼν αὐτῆμαρ, ὅτ’ ἐξανύσειεν ἄεθλον, τεθναίην, ἢ λαιμὸν ἀναρτήσασα μελάθρῳ ἢ καὶ πασσαμένη ῥαιστήρια φάρμακα θυμοῦ.
l0=0001 l1=001 l2=Arg l8=3 l9=790	— ἀλλὰ καὶ ὧσ φθιμένῃ μοι ἐπιλλίξουσιν ὀπίσσω κερτομίασ, τηλοῦ δὲ πόλισ περὶ πᾶσα βοήσει πότμον ἐμόν· καί κέν με διὰ στόματοσ φορέουσαι Κολχίδεσ ἄλλυδισ ἄλλαι ἀεικέα μωμήσονται· ‘ἥτισ κηδομένη τόσον ἀνέροσ ἀλλοδαποῖο κάτθανεν, ἥτισ δῶμα καὶ οὓσ ᾔσχυνε τοκῆασ, μαργοσύνῃ εἴξασα.’
l0=0001 l1=001 l2=Arg l8=3 l9=797	—τί δ’ οὐκ ἐμὸν ἔσσεται αἶσχοσ;
l0=0001 l1=001 l2=Arg l8=3 l9=797	ὤ μοι ἐμῆσ ἄτησ.
l0=0001 l1=001 l2=Arg l8=3 l9=798	ἦ τ’ ἂν πολὺ κέρδιον εἴη τῇδ’ αὐτῇ ἐν νυκτὶ λιπεῖν βίον ἐν θαλάμοισιν, πότμῳ ἀνωίστῳ κάκ’ ἐλέγχεα πάντα φυγοῦσαν, πρὶν τάδε λωβήεντα καὶ οὐκ ὀνομαστὰ τελέσσαι.“
l0=0001 l1=001 l2=Arg l8=3 l9=801	Ἦ, καὶ φωριαμὸν μετεκίαθεν ᾗ ἔνι πολλά φάρμακά οἱ τὰ μὲν ἐσθλὰ τὰ δὲ ῥαιστήρι’ ἔκειτο.
l0=0001 l1=001 l2=Arg l8=3 l9=803	ἐνθεμένη δ’ ἐπὶ γούνατ’ ὀδύρετο, δεῦε δὲ κόλπουσ ἄλληκτον δακρύοισι, τὰ δ’ ἔρρεεν ἀσταγὲσ αὔτωσ, αἴν’ ὀλοφυρομένησ τὸν ἑὸν μόρον.
l0=0001 l1=001 l2=Arg l8=3 l9=806	ἵετο δ’ ἥγε φάρμακα λέξασθαι θυμοφθόρα τόφρα πάσαιτο, ἤδη καὶ δεσμοὺσ ἀνελύετο φωριαμοῖο ἐξελέειν μεμαυῖα δυσάμμοροσ· ἀλλά οἱ ἄφνω δεῖμ’ ὀλοὸν στυγεροῖο κατὰ φρένασ ἦλθ’ Ἀίδαο, ἔσχετο δ’ ἀμφασίῃ δηρὸν χρόνον.
l0=0001 l1=001 l2=Arg l8=3 l9=811	ἀμφὶ δὲ πᾶσαι θυμηδεῖσ βιότοιο μεληδόνεσ ἰνδάλλοντο· μνήσατο μὲν τερπνῶν ὅσ’ ἐνὶ ζωοῖσι πέλονται, μνήσαθ’ ὁμηλικίησ περιγηθέοσ, οἷά τε κούρη· καί τέ οἱ ἠέλιοσ γλυκίων γένετ’ εἰσοράασθαι ἢ πάροσ, εἰ ἐτεόν γε νόῳ ἐπεμαίεθ’ ἕκαστα.
l0=0001 l1=001 l2=Arg l8=3 l9=816	καὶ τὴν μέν ῥα πάλιν σφετέρων ἀποκάτθετο γούνων Ἥρησ ἐννεσίῃσι μετάτροποσ· οὐδ’ ἔτι βουλάσ ἄλλῃ δοιάζεσκεν, ἐέλδετο δ’ αἶψα φανῆναι ἠῶ τελλομένην, ἵνα οἱ θελκτήρια δοίη φάρμακα συνθεσίῃσι καὶ ἀντήσειεν ἐσ ὠπήν.
l0=0001 l1=001 l2=Arg l8=3 l9=821	πυκνὰ δ’ ἀνὰ κληῖδασ ἑῶν λύεσκε θυράων, αἴγλην σκεπτομένη· τῇ δ’ ἀσπάσιον βάλε φέγγοσ ἠριγενήσ, κίνυντο δ’ ἀνὰ πτολίεθρον ἕκαστοι.
l0=0001 l1=001 l2=Arg l8=3 l9=824	Ἔνθα κασιγνήτουσ μὲν ἔτ’ αὐτόθι μεῖναι ἀνώγει Ἄργοσ, ἵνα φράζοιντο νόον καὶ μήδεα κούρησ· αὐτὸσ δ’ αὖτ’ ἐπὶ νῆα κίεν, προπάροιθε λιασθείσ.
l0=0001 l1=001 l2=Arg l8=3 l9=827	Ἡ δ’ ἐπεὶ οὖν τὰ πρῶτα φαεινομένην ἴδεν ἠῶ παρθενική, ξανθὰσ μὲν ἀνήψατο χερσὶν ἐθείρασ, αἵ οἱ ἀτημελίῃ καταειμέναι ἠερέθοντο· αὐσταλέασ δ’ ἔψηχε παρηίδασ, αὐτὰρ ἀλοιφῇ νεκταρέῃ φαίδρυνε πέρι χρόα· δῦνε δὲ πέπλον καλόν, ἐυγνάμπτοισιν ἀρηρέμενον περόνῃσιν, ἀμβροσίῳ δ’ ἐφύπερθε καρήατι βάλλε καλύπτρην ἀργυφέην· αὔτωσ δὲ δόμοισ ἔνι δινεύουσα στεῖβε πέδον λήθῃ ἀχέων, τά οἱ ἐν ποσὶν ἦεν θεσπέσι’, ἄλλα τ’ ἔμελλεν ἀεξήσεσθαι ὀπίσσω.
l0=0001 l1=001 l2=Arg l8=3 l9=837	κέκλετο δ’ ἀμφιπόλοισ, αἵ οἱ δυοκαίδεκα πᾶσαι ἐν προδόμῳ θαλάμοιο θυώδεοσ ηὐλίζοντο ἥλικεσ, οὔπω λέκτρα σὺν ἀνδράσι πορσύνουσαι, ἐσσυμένωσ οὐρῆασ ὑποζεύξασθαι ἀπήνῃ, οἵ κέ μιν εἰσ Ἑκάτησ περικαλλέα νηὸν ἄγοιεν.
l0=0001 l1=001 l2=Arg l8=3 l9=842	ἔνθ’ αὖτ’ ἀμφίπολοι μὲν ἐφοπλίζεσκον ἀπήνην· ἡ δὲ τέωσ γλαφυρῆσ ἐξείλετο φωριαμοῖο φάρμακον ὅρρά τέ φασι Προμήθειον καλέεσθαι.
l0=0001 l1=001 l2=Arg l8=3 l9=845	τῷ εἴ κεν, νυχίοισιν ἀρεσσάμενοσ θυέεσσιν Δαῖραν μουνογένειαν, ἑὸν δέμασ ἰκμαίνοιτο, ἦ τ’ ἂν ὅγ’ οὔτε ῥηκτὸσ ἔοι χαλκοῖο τυπῇσιν οὔτε κεν αἰθομένῳ πυρὶ εἰκάθοι, ἀλλὰ καὶ ἀλκῇ λωίτεροσ κεῖν’ ἦμαρ ὁμῶσ κάρτει τε πέλοιτο.
l0=0001 l1=001 l2=Arg l8=3 l9=850	πρωτοφυὲσ τόγ’ ἀνέσχε καταστάξαντοσ ἔραζε αἰετοῦ ὠμηστέω κνημοῖσ ἔνι Καυκασίοισιν αἱματόεντ’ ἰχῶρα Προμηθῆοσ μογεροῖο.
l0=0001 l1=001 l2=Arg l8=3 l9=853	τοῦ δ’ ἤτοι ἄνθοσ μὲν ὅσον πήχυιον ὕπερθεν χροιῇ Κωρυκίῳ ἴκελον κρόκῳ ἐξεφαάνθη, καυλοῖσιν διδύμοισιν ἐπήορον· ἡ δ’ ἐνὶ γαίῃ σαρκὶ νεοτμήτῳ ἐναλιγκίη ἔπλετο ῥίζα.
l0=0001 l1=001 l2=Arg l8=3 l9=857	τῆσ οἵην τ’ ἐν ὄρεσσι κελαινὴν ἰκμάδα φηγοῦ Κασπίῃ ἐν κόχλῳ ἀμήσατο φαρμάσσεσθαι, ἑπτὰ μὲν ἀενάοισι λοεσσαμένη ὑδάτεσσιν, ἑπτάκι δὲ Βριμὼ κουροτρόφον ἀγκαλέσασα, Βριμὼ νυκτιπόλον, χθονίην, ἐνέροισιν ἄνασσαν, λυγαίῃ ἐνὶ νυκτὶ σὺν ὀρφναίοισ φαρέεσσιν· μυκηθμῷ δ’ ὑπένερθεν ἐρεμνὴ σείετο γαῖα ῥίζησ τεμνομένησ Τιτηνίδοσ, ἔστενε δ’ αὐτόσ Ἰαπετοῖο πάισ ὀδύνῃ πέρι θυμὸν ἀλύων.
l0=0001 l1=001 l2=Arg l8=3 l9=866	τόρρ’ ἥγ’ ἐξανελοῦσα, θυώδεϊ κάτθετο μίτρῃ ἥ τέ οἱ ἀμβροσίοισι περὶ στήθεσσιν ἔερτο.
l0=0001 l1=001 l2=Arg l8=3 l9=868	ἐκ δὲ θύραζε κιοῦσα θοῆσ ἐπεβήσατ’ ἀπήνησ, σὺν δέ οἱ ἀμφίπολοι δοιαὶ ἑκάτερθεν ἔβησαν.
l0=0001 l1=001 l2=Arg l8=3 l9=870	αὐτὴ δ’ ἡνί’ ἔδεκτο καὶ εὐποίητον ἱμάσθλην δεξιτερῇ, ἔλαεν δὲ δι’ ἄστεοσ· αἱ δὲ δὴ ἄλλαι ἀμφίπολοι, πείρινθοσ ἐφαπτόμεναι μετόπισθεν, τρώχων εὐρεῖαν κατ’ ἀμαξιτόν, ἂν δὲ χιτῶνασ λεπταλέουσ λευκῆσ ἐπιγουνίδοσ ἄχρισ ἄειρον.
l0=0001 l1=001 l2=Arg l8=3 l9=875	οἵη δέ, λιαροῖσιν ἐν ὕδασι Παρθενίοιο ἠὲ καὶ Ἀμνισοῖο λοεσσαμένη ποταμοῖο, χρυσείοισ Λητωὶσ ἐφ’ ἅρμασιν ἑστηυῖα ὠκείαισ κεμάδεσσι διεξελάῃσι κολώνασ, τηλόθεν ἀντιόωσα πολυκνίσου ἑκατόμβησ· τῇ δ’ ἅμα νύμφαι ἕπονται ἀμορβάδεσ, αἱ μὲν ἀπ’ αὐτῆσ ἀγρόμεναι πηγῆσ Ἀμνισίδεσ, αἱ δὲ λιποῦσαι ἄλσεα καὶ σκοπιὰσ πολυπίδακασ, ἀμφὶ δὲ θῆρεσ κνυζηθμῷ σαίνουσιν ὑποτρομέοντεσ ἰοῦσαν— ὧσ αἵγ’ ἐσσεύοντο δι’ ἄστεοσ, ἀμφὶ δὲ λαοί εἶκον ἀλευάμενοι βασιληίδοσ ὄμματα κούρησ.
l0=0001 l1=001 l2=Arg l8=3 l9=886	αὐτὰρ ἐπεὶ πόλιοσ μὲν ἐυδμήτουσ λίπ’ ἀγυιάσ, νηὸν δ’ εἰσαφίκανε διὲκ πεδίων ἐλάουσα, δὴ τότ’ ἐυτροχάλοιο κατ’ αὐτόθι βήσατ’ ἀπήνησ ἱεμένη, καὶ τοῖα μετὰ δμωῇσιν ἔειπεν· ”Ὦ φίλαι, ἦ μέγα δή τι παρήλιτον, οὐδ’ ἐνόησα †μὴ ἴμεν ἀλλοδαποῖσι μετ’† ἀνδράσιν, οἵ τ’ ἐπὶ γαῖαν ἡμετέρην στρωφῶσιν, ἀμηχανίῃ βεβόληται πᾶσα πόλισ, τὸ καὶ οὔ τισ ἀνήλυθε δεῦρο γυναικῶν τάων αἳ τὸ πάροιθεν ἐπημάτιαι ἀγέρονται.
l0=0001 l1=001 l2=Arg l8=3 l9=895	ἀλλ’ ἐπεὶ οὖν ἱκόμεσθα καὶ οὔ νύ τισ ἄλλοσ ἔπεισιν, εἰ δ’ ἄγε μολπῇ θυμὸν ἀφειδείωσ κορέσωμεν μειλιχίῃ, τὰ δὲ καλὰ τερείνησ ἄνθεα ποίησ λεξάμεναι, τότ’ ἔπειτ’ αὐτὴν ἀπονισσόμεθ’ ὥρην.
l0=0001 l1=001 l2=Arg l8=3 l9=899	καὶ δέ κε σὺν πολέεσσιν ὀνείασιν οἴκαδ’ ἵκοισθε ἤματι τῷδ’, εἴ μοι συναρέσσετε τήνδε μενοινήν.
l0=0001 l1=001 l2=Arg l8=3 l9=901	Ἄργοσ γάρ μ’ ἐπέεσσι παρατρέπει, ὧσ δὲ καὶ αὐτή Χαλκιόπη—τὰ δὲ σῖγα νόῳ ἔχετ’ εἰσαί̈ουσαι ἐξ ἐμέθεν, μὴ πατρὸσ ἐσ οὔατα μῦθοσ ἵκηται· τὸν ξεῖνόν με κέλονται ὅτισ περὶ βουσὶν ὑπέστη, δῶρ’ ἀποδεξαμένην, ὀλοῶν ῥύσασθαι ἀέθλων· αὐτὰρ ἐγὼ τὸν μῦθον ἐπῄνεον ἠδὲ καὶ αὐτόν κέκλομαι εἰσ ὠπὴν ἑτάρων ἄπο μοῦνον ἱκέσθαι, ὄφρα τὰ μὲν δασόμεσθα μετὰ σφίσιν, εἴ κεν ὀπάσσῃ δῶρα φέρων, τῷ δ’ αὖτε κακώτερον ἄλλο πόρωμεν φάρμακον.
l0=0001 l1=001 l2=Arg l8=3 l9=911	ἀλλ’ ἀπονόσφι πέλεσθέ μοι, εὖτ’ ἂν ἵκηται.”
l0=0001 l1=001 l2=Arg l8=3 l9=911	Ὧσ ηὔδα· πάσῃσι δ’ ἐπίκλοποσ ἥνδανε μῆτισ.
l0=0001 l1=001 l2=Arg l8=3 l9=912	Αὐτίκα δ’ Αἰσονίδην ἑτάρων ἄπο μοῦνον ἐρύσσασ Ἄργοσ, ὅτ’ ἤδη τήνγε κασιγνήτων ἐσάκουσεν ἠερίην Ἑκάτησ ἱερὸν μετὰ νηὸν ἰοῦσαν, ἦγε διὲκ πεδίου· ἅμα δέ σφισιν εἵπετο Μόψοσ Ἀμπυκίδησ, ἐσθλὸσ μὲν ἐπιπροφανέντασ ἐνισπεῖν οἰωνούσ, ἐσθλὸσ δὲ σὺν εὖ φράσσασθαι ἰοῦσιν.
l0=0001 l1=001 l2=Arg l8=3 l9=918	ἔνθ’ οὔπω τισ τοῖοσ ἐπὶ προτέρων γένετ’ ἀνδρῶν, οὔθ’ ὅσοι ἐξ αὐτοῖο Διὸσ γένοσ οὔθ’ ὅσοι ἄλλων ἀθανάτων ἥρωεσ ἀφ’ αἵματοσ ἐβλάστησαν, οἷον Ἰήσονα θῆκε Διὸσ δάμαρ ἤματι κείνῳ ἠμὲν ἐσάντα ἰδεῖν ἠδὲ προτιμυθήσασθαι· τὸν καὶ παπταίνοντεσ ἐθάμβεον αὐτοὶ ἑταῖροι λαμπόμενον χαρίτεσσιν, ἐγήθησεν δὲ κελεύθῳ Ἀμπυκίδησ, ἤδη που ὀισσάμενοσ τὰ ἕκαστα.
l0=0001 l1=001 l2=Arg l8=3 l9=926	Ἔσκε δέ τισ πεδίοιο κατὰ στίβον ἐγγύθι νηοῦ αἴγειροσ φύλλοισιν ἀπειρεσίοισ κομόωσα, τῇ θαμὰ δὴ λακέρυζαι ἐπηυλίζοντο κορῶναι· τάων τισ, μεσσηγὺσ ἀνὰ πτερὰ κινήσασα, ὑψοῦ ἐπ’ ἀκρεμόνων Ἥρησ ἠνίπαπε βουλαῖσ· “Ἀκλειὴσ ὅδε μάντισ, ὃσ οὐδ’ ὅσα παῖδεσ ἴσασιν οἶδε νόῳ φράσσασθαι, ὁθούνεκεν οὔτε τι λαρόν οὔτ’ ἐρατὸν κούρη κεν ἔποσ προτιμυθήσαιτο ἠιθέῳ, εὖτ’ ἄν σφιν ἐπήλυδεσ ἄλλοι ἕπωνται.
l0=0001 l1=001 l2=Arg l8=3 l9=935	ἔρροισ, ὦ κακόμαντι, κακοφραδέσ, οὐδέ σε Κύπρισ οὔτ’ ἀγανοὶ φιλέοντεσ ἐπιπνείουσιν Ἔρωτεσ.”
l0=0001 l1=001 l2=Arg l8=3 l9=937	Ἴσκεν ἀτεμβομένη· μείδησε δὲ Μόψοσ ἀκούσασ ὀμφὴν οἰωνοῖο θεήλατον, ὧδέ τ’ ἔειπεν· ”Τύνη μὲν νηόνδε θεᾶσ ἴθι, τῷ ἔνι κούρην δήεισ, Αἰσονίδη, μάλα δ’ ἠπίῃ ἀντιβολήσεισ Κύπριδοσ ἐννεσίῃσ, ἥ τοι συνέριθοσ ἀέθλων ἔσσεται, ὡσ δὴ καὶ πρὶν Ἀγηνορίδησ φάτο Φινεύσ· νῶι δ’, ἐγὼν Ἄργοσ τε, δεδεγμένοι ἔστ’ ἂν ἵκηαι τῷδ’ αὐτῷ ἐνὶ χώρῳ, ἀπεσσόμεθ’· οἰόθι δ’ αὐτόσ λίσσεό μιν πυκινοῖσι παρατροπέων ἐπέεσσιν.”
l0=0001 l1=001 l2=Arg l8=3 l9=946	Ἦ ῥα περιφραδέωσ, ἐπὶ δὲ σχεδὸν ᾔνεον ἄμφω.
l0=0001 l1=001 l2=Arg l8=3 l9=947	Οὐδ’ ἄρα Μηδείησ θυμὸσ τράπετ’ ἄλλα νοῆσαι, μελπομένησ περ ὅμωσ· πᾶσαι δέ οἱ ἥντιν’ ἀθύροι μολπὴν οὐκ ἐπὶ δηρὸν ἐφήνδανεν ἑψιάασθαι, ἀλλὰ μεταλλήγεσκεν ἀμήχανοσ· οὐδέ ποτ’ ὄσσε ἀμφιπόλων μεθ’ ὅμιλον ἔχ’ ἀτρέμασ, ἐσ δὲ κελεύθουσ τηλόσε παπταίνεσκε παρακλίνουσα παρειάσ.
l0=0001 l1=001 l2=Arg l8=3 l9=953	ἦ θαμὰ δὴ †στηθέων ἐάγη† κέαρ, ὁππότε δοῦπον ἢ ποδὸσ ἢ ἀνέμοιο παραθρέξαντα δοάσσαι.
l0=0001 l1=001 l2=Arg l8=3 l9=955	αὐτὰρ ὅγ’ οὐ μετὰ δηρὸν ἐελδομένῃ ἐφαάνθη, ὑψόσ’ ἀναθρῴσκων ἅ τε Σείριοσ Ὠκεανοῖο, ὃσ δή τοι καλὸσ μὲν ἀρίζηλόσ τ’ ἐσιδέσθαι ἀντέλλει, μήλοισι δ’ ἐν ἄσπετον ἧκεν ὀιζύν— ὧσ ἄρα τῇ καλὸσ μὲν ἐπήλυθεν εἰσοράασθαι Αἰσονίδησ, κάματον δὲ δυσίμερον ὦρσε φαανθείσ.
l0=0001 l1=001 l2=Arg l8=3 l9=961	ἐκ δ’ ἄρα οἱ κραδίη στηθέων πέσεν, ὄμματα δ’ αὔτωσ ἤχλυσαν, θερμὸν δὲ παρηίδασ εἷλεν ἔρευθοσ· γούνατα δ’ οὔτ’ ὀπίσω οὔτε προπάροιθεν ἀεῖραι ἔσθενεν, ἀλλ’ ὑπένερθε πάγη πόδασ.
l0=0001 l1=001 l2=Arg l8=3 l9=965	αἱ δ’ ἄρα τείωσ ἀμφίπολοι μάλα πᾶσαι ἀπὸ σφείων ἐλίασθεν· τὼ δ’ ἄνεῳ καὶ ἄναυδοι ἐφέστασαν ἀλλήλοισιν, ἢ δρυσὶν ἢ μακρῇσιν ἐειδόμενοι ἐλάτῃσιν, αἵ τε παρᾶσσον ἕκηλοι ἐν οὔρεσιν ἐρρίζωνται νηνεμίῃ, μετὰ δ’ αὖτισ ὑπὸ ῥιπῆσ ἀνέμοιο κινύμεναι ὁμάδησαν ἀπείριτον—ὧσ ἄρα τώγε μέλλον ἅλισ φθέγξασθαι ὑπὸ πνοιῇσιν Ἔρωτοσ.
l0=0001 l1=001 l2=Arg l8=3 l9=972	γνῶ δέ μιν Αἰσονίδησ ἄτῃ ἐνιπεπτηυῖαν θευμορίῃ, καὶ τοῖον ὑποσσαίνων φάτο μῦθον· ”Τίπτε με παρθενικὴ τόσον ἅζεαι οἶον ἐόντα;
l0=0001 l1=001 l2=Arg l8=3 l9=975	οὔ τοι ἐγὼν οἷοί τε δυσαυχέεσ ἄλλοι ἔασιν ἀνέρεσ, οὐδ’ ὅτε περ πάτρῃ ἔνι ναιετάασκον ἦα πάροσ· τῶ μή με λίην ὑπεραίδεο κούρη ἤ τι παρεξερέεσθαι ὅ τοι φίλον ἠέ τι φάσθαι· ἀλλ’ ἐπεὶ ἀλλήλοισιν ἱκάνομεν εὐμενέοντεσ, χώρῳ ἐν ἠγαθέῳ, ἵνα τ’ οὐ θέμισ ἔστ’ ἀλιτέσθαι, ἀμφαδίην ἀγόρευε καὶ εἴρεο, μηδέ με τερπνοῖσ φηλώσῃσ ἐπέεσσιν, ἐπεὶ τὸ πρῶτον ὑπέστησ αὐτοκασιγνήτῃ μενοεικέα φάρμακα δώσειν.
l0=0001 l1=001 l2=Arg l8=3 l9=984	πρόσ σ’ αὐτῆσ Ἑκάτησ μειλίσσομαι ἠδὲ τοκήων καὶ Διόσ, ὃσ ξείνοισ ἱκέτῃσί τε χεῖρ’ ὑπερίσχει· ἀμφότερον δ’ ἱκέτησ ξεῖνόσ τέ τοι ἐνθάδ’ ἱκάνω χρειοῖ ἀναγκαίῃ γουνούμενοσ, οὐ γὰρ ἄνευθεν ὑμείων στονόεντοσ ὑπέρτεροσ ἔσσομ’ ἀέθλου.
l0=0001 l1=001 l2=Arg l8=3 l9=989	σοὶ δ’ ἂν ἐγὼ τείσαιμι χάριν μετόπισθεν ἀρωγῆσ ᾗ θέμισ, ὡσ ἐπέοικε διάνδιχα ναιετάοντασ, οὔνομα καὶ καλὸν τεύχων κλέοσ· ὧσ δὲ καὶ ὧλλοι ἥρωεσ κλῄσουσιν ἐσ Ἑλλάδα νοστήσαντεσ, ἡρώων τ’ ἄλοχοι καὶ μητέρεσ, αἵ νύ που ἤδη ἡμέασ ἠιόνεσσιν ἐφεζόμεναι γοάουσιν, τάων ἀργαλέασ κεν ἀποσκεδάσειασ ἀνίασ.
l0=0001 l1=001 l2=Arg l8=3 l9=996	δή ποτε καὶ Θησῆα κακῶν ὑπελύσατ’ ἀέθλων παρθενικὴ Μινωὶσ ἐυφρονέουσ’ Ἀριάδνη, ἥν ῥά τε Πασιφάη κούρη τέκεν Ἠελίοιο.
l0=0001 l1=001 l2=Arg l8=3 l9=999	ἀλλ’ ἡ μὲν καὶ νηόσ, ἐπεὶ χόλον εὔνασε Μίνωσ, σὺν τῷ ἐφεζομένη πάτρην λίπε· τὴν δὲ καὶ αὐτοί ἀθάνατοι φίλαντο, μέσῳ δέ οἱ αἰθέρι τέκμωρ ἀστερόεισ στέφανοσ, τόν τε κλείουσ’ Ἀριάδνησ, πάννυχοσ οὐρανίοισ ἐνελίσσεται εἰδώλοισιν· ὧσ καὶ σοὶ θεόθεν χάρισ ἔσσεται, εἴ κε σαώσεισ τόσσον ἀριστήων ἀνδρῶν στόλον· ἦ γὰρ ἔοικασ ἐκ μορφῆσ ἀγανῇσιν ἐπητείῃσι κεκάσθαι.”
l0=0001 l1=001 l2=Arg l8=3 l9=1007	Ὧσ φάτο, κυδαίνων· ἡ δ’ ἐγκλιδὸν ὄσσε βαλοῦσα νεκτάρεον μείδησε, χύθη δέ οἱ ἔνδοθι θυμόσ αἴνῳ ἀειρομένησ· καὶ ἀνέδρακεν ὄμμασιν ἄντην, οὐδ’ ἔχεν ὅττι πάροιθεν ἔποσ προτιμυθήσαιτο, ἀλλ’ ἄμυδισ μενέαινεν ἀολλέα πάντ’ ἀγορεῦσαι.
l0=0001 l1=001 l2=Arg l8=3 l9=1012	προπρὸ δ’ ἀφειδήσασα θυώδεοσ ἔξελε μίτρησ φάρμακον· αὐτὰρ ὅγ’ αἶψα χεροῖν ὑπέδεκτο γεγηθώσ.
l0=0001 l1=001 l2=Arg l8=3 l9=1014	καί νύ κέ οἱ καὶ πᾶσαν ἀπὸ στηθέων ἀρύσασα ψυχὴν ἐγγυάλιξεν ἀγαιομένη χατέοντι· τοῖοσ ἀπὸ ξανθοῖο καρήατοσ Αἰσονίδαο στράπτεν ἔρωσ ἡδεῖαν †ἀπὸ φλόγα, τῆσ δ’ ἀμαρυγάσ ὀφθαλμῶν ἥρπαζεν, ἰαίνετο δὲ φρένασ εἴσω τηκομένη, οἷόν τε περὶ ῥοδέῃσιν ἐέρση τήκεται ἠῴοισιν ἰαινομένη φαέεσσιν.
l0=0001 l1=001 l2=Arg l8=3 l9=1021	ἄμφω δ’ ἄλλοτε μέν τε κατ’ οὔδεοσ ὄμματ’ ἔρειδον αἰδόμενοι, ὁτὲ δ’ αὖτισ ἐπὶ σφίσι βάλλον ὀπωπάσ ἱμερόεν φαιδρῇσιν ὑπ’ ὀφρύσι μειδιόωντεσ.
l0=0001 l1=001 l2=Arg l8=3 l9=1024	ὀψὲ δὲ δὴ τοίοισι μόλισ προσπτύξατο κούρη· ”Φράζεο νῦν, ὥσ κέν τοι ἐγὼ μητίσομ’ ἀρωγήν.
l0=0001 l1=001 l2=Arg l8=3 l9=1026	εὖτ’ ἂν δὴ μετιόντι πατὴρ ἐμὸσ ἐγγυαλίξῃ ἐξ ὄφιοσ γενύων ὀλοοὺσ σπείρασθαι ὀδόντασ, δὴ τότε, μέσσην νύκτα διαμμοιρηδὰ φυλάξασ, ἀκαμάτοιο ῥοῇσι λοεσσάμενοσ ποταμοῖο, οἶοσ ἄνευθ’ ἄλλων ἐνὶ φάρεσι κυανέοισιν βόθρον ὀρύξασθαι περιηγέα, τῷ δ’ ἔνι θῆλυν ἀρνειὸν σφάζειν καὶ ἀδαίετον ὠμοθετῆσαι, αὐτῷ πυρκαϊὴν εὖ νηήσασ ἐπὶ βόθρῳ· μουνογενῆ δ’ Ἑκάτην Περσηίδα μειλίσσοιο, λείβων ἐκ δέπαοσ σιμβλήια ἔργα μελισσέων.
l0=0001 l1=001 l2=Arg l8=3 l9=1036	ἔνθα δ’ ἐπεί κε θεὰν μεμνημένοσ ἱλάσσηαι, ἂψ ἀπὸ πυρκαϊῆσ ἀναχάζεο, μηδέ σε δοῦποσ ἠὲ ποδῶν ὄρσῃσι μεταστρεφθῆναι ὀπίσσω ἠὲ κυνῶν ὑλακή, μή πωσ τὰ ἕκαστα κολούσασ οὐδ’ αὐτὸσ κατὰ κόσμον ἑοῖσ ἑτάροισι πελάσσῃσ.
l0=0001 l1=001 l2=Arg l8=3 l9=1041	ἦρι δέ, μυδήνασ τόδε φάρμακον, ἠύτ’ ἀλοιφῇ γυμνωθεὶσ φαίδρυνε τεὸν δέμασ· ἐν δέ τοι ἀλκή ἔσσετ’ ἀπειρεσίη μέγα τε σθένοσ, οὐδέ κε φαίησ ἀνδράσιν ἀλλὰ θεοῖσιν ἰσαζέμεν ἀθανάτοισιν· πρὸσ δὲ καὶ αὐτῷ δουρὶ σάκοσ πεπαλαγμένον ἔστω καὶ ξίφοσ.
l0=0001 l1=001 l2=Arg l8=3 l9=1047	ἔνθ’ οὐκ ἄν σε διατμήξειαν ἀκωκαί γηγενέων ἀνδρῶν οὐδ’ ἄσχετοσ ἀίσσουσα φλὸξ ὀλοῶν ταύρων.
l0=0001 l1=001 l2=Arg l8=3 l9=1049	τοῖόσ γε μὲν οὐκ ἐπὶ δηρόν ἔσσεαι, ἀλλ’ αὐτῆμαρ ὁμῶσ σύγε μή ποτ’ ἀέθλου χάζεο.
l0=0001 l1=001 l2=Arg l8=3 l9=1051	καὶ δέ τοι ἄλλο παρὲξ ὑποθήσομ’ ὄνειαρ· αὐτίκ’ ἐπὴν κρατεροὺσ ζεύξῃσ βόασ, ὦκα δὲ πᾶσαν χερσὶ καὶ ἠνορέῃ στυφελὴν διὰ νειὸν ἀρόσσῃσ σπειρομένων ὄφιοσ δνοφερὴν ἐπὶ βῶλον ὀδόντων, οἱ δ’ ἤδη κατὰ ὦλκασ ἀνασταχύωσι γίγαντεσ, ᾗ κεν ὀρινομένουσ πολέασ νειοῖο δοκεύσῃσ, λάθρῃ λᾶαν ἄφεσ στιβαρώτερον· οἱ δ’ ἂν ἐπ’ αὐτῷ, καρχαλέοι κύνεσ ὥστε περὶ βρώμησ, ὀλέκοιεν ἀλλήλουσ.
l0=0001 l1=001 l2=Arg l8=3 l9=1059	καὶ δ’ αὐτὸσ ἐπείγεο δηιοτῆτοσ ἰθῦσαι, τὸ δὲ κῶασ ἐσ Ἑλλάδα τοῖο ἕκητι οἴσεαι ἐξ Αἴησ—τηλοῦ ποθι, νίσσεο δ’ ἔμπησ ᾗ φίλον, ᾗ τοι ἕαδεν ἀφορμηθέντι νέεσθαι.”
l0=0001 l1=001 l2=Arg l8=3 l9=1062	Ὧσ ἄρ’ ἔφη, καὶ σῖγα ποδῶν πάροσ ὄσσε βαλοῦσα, θεσπέσιον λιαροῖσι παρηίδα δάκρυσι δεῦε μυρομένη, ὅτ’ ἔμελλεν ἀπόπροθι πολλὸν ἑοῖο πόντον ἐπιπλάγξεσθαι.
l0=0001 l1=001 l2=Arg l8=3 l9=1066	ἀνιηρῷ δέ μιν ἄντην ἐξαῦτισ μύθῳ προσεφώνεεν, εἷλέ τε χειρόσ δεξιτερῆσ, δὴ γάρ οἱ ἀπ’ ὀφθαλμοὺσ λίπεν αἰδώσ· ”Μνώεο δ’, ἢν ἄρα δή ποθ’ ὑπότροποσ οἴκαδ’ ἵκηαι, οὔνομα Μηδείησ· ὧσ δ’ αὖτ’ ἐγὼ ἀμφὶσ ἐόντοσ μνήσομαι.
l0=0001 l1=001 l2=Arg l8=3 l9=1071	εἰπὲ δέ μοι πρόφρων τόδε· πῇ τοι ἔασιν δώματα;
l0=0001 l1=001 l2=Arg l8=3 l9=1072	πῇ νῦν ἔνθεν ὑπεὶρ ἅλα νηὶ περήσεισ;
l0=0001 l1=001 l2=Arg l8=3 l9=1072	ἤ νύ που ἀφνειοῦ σχεδὸν ἵξεαι Ὀρχομενοῖο ἦε καὶ Αἰαίησ νήσου πέλασ;
l0=0001 l1=001 l2=Arg l8=3 l9=1074	εἰπὲ δὲ κούρην ἥντινα τήνδ’ ὀνόμηνασ ἀριγνώτην γεγαυῖαν Πασιφάησ, ἣ πατρὸσ ὁμόγνιόσ ἐστιν ἐμεῖο.“
l0=0001 l1=001 l2=Arg l8=3 l9=1076	Ὧσ φάτο· τὸν δὲ καὶ αὐτὸν ὑπήιε δάκρυσι κούρησ οὖλοσ ἔρωσ, τοῖον δὲ παραβλήδην ἔποσ ηὔδα· ”Καὶ λίην οὐ νύκτασ ὀίομαι οὐδέ ποτ’ ἦμαρ σεῦ ἐπιλήσεσθαι προφυγὼν μόρον—εἰ ἐτεόν γε φεύξομαι ἀσκηθὴσ ἐσ Ἀχαιίδα, μηδέ τιν’ ἄλλον Αἰήτησ προβάλῃσι κακώτερον ἄμμιν ἄεθλον.
l0=0001 l1=001 l2=Arg l8=3 l9=1082	εἰ δέ τοι ἡμετέρην ἐξίδμεναι εὔαδε πάτρην, ἐξερέω· μάλα γάρ με καὶ αὐτὸν θυμὸσ ἀνώγει.
l0=0001 l1=001 l2=Arg l8=3 l9=1084	ἔστι τισ αἰπεινοῖσι περίδρομοσ οὔρεσι γαῖα, πάμπαν ἐύρρηνόσ τε καὶ εὔβοτοσ, ἔνθα Προμηθεύσ Ἰαπετιονίδησ ἀγαθὸν τέκε Δευκαλίωνα, ὃσ πρῶτοσ ποίησε πόλεισ καὶ ἐδείματο νηούσ ἀθανάτοισ, πρῶτοσ δὲ καὶ ἀνθρώπων βασίλευσεν· Αἱμονίην δὴ τήνγε περικτίονεσ καλέουσιν· ἐν δ’ αὐτὴ Ἰαωλκόσ, ἐμὴ πόλισ, ἐν δὲ καὶ ἄλλαι πολλαὶ ναιετάουσιν ἵν’ οὐδέ περ οὔνομ’ ἀκοῦσαι Αἰαίησ νήσου· Μινύην γε μὲν ὁρμηθέντα, Αἰολίδην Μινύην, ἔνθεν φάτισ Ὀρχομενοῖο δή ποτε Καδμείοισιν ὁμούριον ἄστυ πολίσσαι.
l0=0001 l1=001 l2=Arg l8=3 l9=1095	ἀλλὰ τίη τάδε τοι μεταμώνια πάντ’ ἀγορεύω, ἡμετέρουσ τε δόμουσ τηλεκλείτην τ’ Ἀριάδνην, κούρην Μίνωοσ, τόπερ ἀγλαὸν οὔνομα κείνην παρθενικὴν καλέεσκον ἐπήρατον ἥν μ’ ἐρεείνεισ;
l0=0001 l1=001 l2=Arg l8=3 l9=1099	αἴθε γάρ, ὡσ Θησῆι τότε ξυναρέσσατο Μίνωσ ἀμφ’ αὐτῆσ, ὧσ ἄμμι πατὴρ τεὸσ ἄρθμιοσ εἴη.”
l0=0001 l1=001 l2=Arg l8=3 l9=1101	Ὧσ φάτο, μειλιχίοισι καταψήχων ὀάροισιν· τῆσ δ’ ἀλεγεινόταται κραδίην ἐρέθεσκον ἀνῖαι, καί μιν ἀκηχεμένη ἀδινῷ προσπτύξατο μύθῳ· ”Ἑλλάδι που τάδε καλά, συνημοσύνασ ἀλεγύνειν· Αἰήτησ δ’ οὐ τοῖοσ ἐν ἀνδράσιν οἷον ἔειπασ Μίνω Πασιφάησ πόσιν ἔμμεναι, οὐδ’ Ἀριάδνῃ ἰσοῦμαι· τῶ μή τι φιλοξενίην ἀγόρευε, ἀλλ’ οἶον τύνη μὲν ἐμεῦ, ὅτ’ Ἰωλκὸν ἵκηαι, μνώεο, σεῖο δ’ ἐγὼ καὶ ἐμῶν ἀέκητι τοκήων μνήσομαι.
l0=0001 l1=001 l2=Arg l8=3 l9=1111	ἔλθοι δ’ ἧμιν ἀπόπροθεν ἠέ τισ ὄσσα ἠέ τισ ἄγγελοσ ὄρνισ, ὅτ’ ἐκλελάθοιο ἐμεῖο· ἢ αὐτήν με ταχεῖαι ὑπὲρ πόντοιο φέροιεν ἐνθένδ’ εἰσ Ἰαωλκὸν ἀναρπάξασαι ἄελλαι, ὄφρα σ’ ἐν ὀφθαλμοῖσιν ἐλεγχείασ προφέρουσα μνήσω ἐμῇ ἰότητι πεφυγμένον· αἴθε γὰρ εἴην ἀπροφάτωσ τότε σοῖσιν ἐφέστιοσ ἐν μεγάροισιν.”
l0=0001 l1=001 l2=Arg l8=3 l9=1117	Ὧσ ἄρ’ ἔφη, ἐλεεινὰ κατὰ προχέουσα παρειῶν δάκρυα· τὴν δ’ ὅγε δῆθεν ὑποβλήδην προσέειπεν· ”Δαιμονίη, κενεὰσ μὲν ἔα πλάζεσθαι ἀέλλασ, ὧσ δὲ καὶ ἄγγελον ὄρνιν, ἐπεὶ μεταμώνια βάζεισ· εἰ δέ κεν ἤθεα κεῖνα καὶ Ἑλλάδα γαῖαν ἵκηαι, τιμήεσσα γυναιξὶ καὶ ἀνδράσιν αἰδοίη τε ἔσσεαι, οἱ δέ σε πάγχυ θεὸν ὣσ πορσανέουσιν, οὕνεκα τῶν μὲν παῖδεσ ὑπότροποι οἴκαδ’ ἵκοντο σῇ βουλῇ, τῶν δ’ αὖτε κασίγνητοί τε ἔται τε καὶ θαλεροὶ κακότητοσ ἄδην ἐσάωθεν ἀκοῖται· ἡμέτερον δὲ λέχοσ θαλάμοισ ἔνι κουριδίοισιν πορσανέεισ, οὐδ’ ἄμμε διακρινέει φιλότητοσ ἄλλο, πάροσ θάνατόν γε μεμορμένον ἀμφικαλύψαι.”
l0=0001 l1=001 l2=Arg l8=3 l9=1130	Ὧσ φάτο· τῇ δ’ ἔντοσθε κατείβετο θυμὸσ ἀκουῇ· ἔμπησ δ’ ἔργ’ ἀρίδηλα κατερρίγησεν ἰδέσθαι, σχετλίη· οὐ μὲν δηρὸν ἀπαρνήσεσθαι ἔμελλεν Ἑλλάδα ναιετάειν· ὧσ γὰρ τόγε μήδετο Ἥρη, ὄφρα κακὸν Πελίῃ ἱερὴν ἐσ Ἰωλκὸν ἵκηται Αἰαίη Μήδεια λιποῦσ’ ἄπο πατρίδα γαῖαν.
l0=0001 l1=001 l2=Arg l8=3 l9=1136	Ἤδη δ’ ἀμφίπολοι μὲν ὀπιπτεύουσαι ἄπωθεν σιγῇ ἀνιάζεσκον, ἐδεύετο δ’ ἤματοσ ὥρη ἂψ οἶκόνδε νέεσθαι ἑὴν μετὰ μητέρα κούρην, ἡ δ’ οὔπω κομιδῆσ μιμνήσκετο, τέρπετο γάρ οἱ θυμὸσ ὁμῶσ μορφῇ τε καὶ αἱμυλίοισι λόγοισιν, εἰ μὴ ἄρ’ Αἰσονίδησ πεφυλαγμένοσ ὀψέ περ ηὔδα· ”Ὥρη ἀποβλώσκειν, μὴ πρὶν φάοσ ἠελίοιο δύῃ ὑποφθάμενον καί τισ τὰ ἕκαστα νοήσῃ ὀθνείων· αὖτισ δ’ ἀβολήσομεν ἐνθάδ’ ἰόντεσ.”
l0=0001 l1=001 l2=Arg l8=3 l9=1145	Ὧσ τώγ’ ἀλλήλων ἀγανοῖσ ἐπὶ τόσσον ἔπεσσιν πείρηθεν, μετὰ δ’ αὖτε διέτμαγον· ἤτοι Ἰήσων εἰσ ἑτάρουσ καὶ νῆα κεχαρμένοσ ὦρτο νέεσθαι, ἡ δὲ μετ’ ἀμφιπόλουσ.
l0=0001 l1=001 l2=Arg l8=3 l9=1149	αἱ δὲ σχεδὸν ἀντεβόλησαν πᾶσαι ὁμοῦ, τὰσ δ’ οὔτι περιπλομένασ ἐνόησεν· ψυχὴ γὰρ νεφέεσσι μεταχρονίη πεπότητο.
l0=0001 l1=001 l2=Arg l8=3 l9=1151	αὐτομάτοισ δὲ πόδεσσι θοῆσ ἐπεβήσατ’ ἀπήνησ, καί ῥ’ ἑτέρῃ μὲν χειρὶ λάβ’ ἡνία, τῇ δ’ ἄρ’ ἱμάσθλην δαιδαλέην οὐρῆασ ἐλαυνέμεν.
l0=0001 l1=001 l2=Arg l8=3 l9=1154	οἱ δὲ πόλινδε θῦνον ἐπειγόμενοι ποτὶ δώματα· τὴν δ’ ἀνιοῦσαν Χαλκιόπη, περὶ παισὶν ἀκηχεμένη, ἐρέεινεν· ἡ δὲ παλιντροπίῃσιν ἀμήχανοσ οὔτε τι μύθων ἔκλυεν οὔτ’ αὐδῆσαι ἀνειρομένῃ λελίητο.
l0=0001 l1=001 l2=Arg l8=3 l9=1158	ἷζε δ’ ἐπὶ χθαμαλῷ σφέλαϊ κλιντῆροσ ἔνερθεν λέχρισ ἐρεισαμένη λαιῇ ἐπὶ χειρὶ παρειήν, ὑγρὰ δ’ ἐνὶ βλεφάροισ ἔχεν ὄμματα, πορφύρουσα οἷον ἑῇ κακὸν ἔργον ἐπιξυνώσατο βουλῇ.
l0=0001 l1=001 l2=Arg l8=3 l9=1162	Αἰσονίδησ δ’ ὅτε δὴ ἑτάροισ ἐξαῦτισ ἔμικτο ἐν χώρῃ ὅθι τούσγε καταπρολιπὼν ἐλιάσθη, ὦρτ’ ἰέναι σὺν τοῖσι, πιφαυσκόμενοσ τὰ ἕκαστα, ἡρώων ἐσ ὅμιλον.
l0=0001 l1=001 l2=Arg l8=3 l9=1166	ὁμοῦ δ’ ἐπὶ νῆα πέλασσαν· οἱ δέ μιν ἀμφαγάπαζον, ὅπωσ ἴδον, ἔκ τ’ ἐρέοντο· αὐτὰρ ὁ τοῖσ πάντεσσι μετέννεπε δήνεα κούρησ δεῖξέ τε φάρμακον αἰνόν.
l0=0001 l1=001 l2=Arg l8=3 l9=1169	ὁ δ’ οἰόθεν οἶοσ ἑταίρων Ἴδασ ἧστ’ ἀπάνευθε δακὼν χόλον· οἱ δὲ δὴ ἄλλοι γηθόσυνοι, τῆμοσ μέν, ἐπεὶ κνέφασ ἔργαθε νυκτόσ, †εὔκηλοι μέλλοντο περὶ σφίσιν†· αὐτὰρ ἅμ’ ἠοῖ πέμπον ἐσ Αἰήτην ἰέναι σπόρον αἰτήσοντασ ἄνδρε δύω, πρὸ μὲν αὐτὸν ἀρηίφιλον Τελαμῶνα, σὺν δὲ καὶ Αἰθαλίδην, υἷα κλυτὸν Ἑρμείαο.
l0=0001 l1=001 l2=Arg l8=3 l9=1175	βὰν δ’ ἴμεν, οὐδ’ ἁλίωσαν ὁδόν, πόρε δέ σφιν ἰοῦσιν κρείων Αἰήτησ χαλεποὺσ ἐσ ἄεθλον ὀδόντασ Ἀονίοιο δράκοντοσ, ὃν Ὠγυγίῃ ἐνὶ Θήβῃ Κάδμοσ, ὅτ’ Εὐρώπην διζήμενοσ εἰσαφίκανεν, πέφνεν, Ἀρητιάδι κρήνῃ ἐπίουρον ἐόντα· ἔνθα καὶ ἐννάσθη πομπῇ βοὸσ ἥν οἱ Ἀπόλλων ὤπασε μαντοσύνῃσι προηγήτειραν ὁδοῖο· τοὺσ δὲ θεὰ Τριτωνὶσ ὑπὲκ γενύων ἐλάσασα Αἰήτῃ πόρε δῶρον ὁμῶσ αὐτῷ τε φονῆι· καί ῥ’ ὁ μὲν Ἀονίοισιν ἐνισπείρασ πεδίοισιν Κάδμοσ Ἀγηνορίδησ γαιηγενῆ εἵσατο λαόν, Ἄρεοσ ἀμώοντοσ ὅσοι ὑπὸ δουρὶ λίποντο· τοὺσ δὲ τότ’ Αἰήτησ ἔπορεν μετὰ νῆα φέρεσθαι προφρονέωσ, ἐπεὶ οὔ μιν ὀίσσατο πείρατ’ ἀέθλου ἐξανύσειν, εἰ καί περ ἐπὶ ζυγὰ βουσὶ βάλοιτο.
l0=0001 l1=001 l2=Arg l8=3 l9=1190	Ἠέλιοσ μὲν ἄπωθεν ἐρεμνὴν δύετο γαῖαν ἑσπερίων νεάτασ ὑπὲρ ἄκριασ Αἰθιοπήων, Νὺξ δ’ ἵπποισιν ἔβαλλεν ἔπι ζυγά· τοὶ δὲ χαμεύνασ ἔντυον ἥρωεσ παρὰ πείσμασιν.
l0=0001 l1=001 l2=Arg l8=3 l9=1194	αὐτὰρ Ἰήσων, αὐτίκ’ ἐπεί ῥ’ Ἑλίκησ εὐφεγγέεσ ἀστέρεσ Ἄρκτου ἔκλιθεν, οὐρανόθεν δὲ πανεύκηλοσ γένετ’ αἰθήρ, βῆ ῥ’ ἐσ ἐρημαίην κλωπήιοσ ἠύτε τισ φώρ σὺν πᾶσι χρήεσσι.
l0=0001 l1=001 l2=Arg l8=3 l9=1198	πρὸ γάρ τ’ ἀλέγυνεν ἕκαστα ἠμάτιοσ· θῆλυν μὲν ὄιν γάλα τ’ ἔκτοθι ποίμνησ Ἄργοσ ἰὼν ἤνεικε, τὰ δ’ ἐξ αὐτῆσ ἕλε νηόσ.
l0=0001 l1=001 l2=Arg l8=3 l9=1200	ἀλλ’ ὅτε δὴ ἴδε χῶρον ὅτισ πάτου ἔκτοθεν ἦεν ἀνθρώπων καθαρῇσιν ὑπεύδιοσ εἱαμενῇσιν, ἔνθ’ ἤτοι πάμπρωτα λοέσσατο μὲν ποταμοῖο εὐαγέωσ θείοιο τέρεν δέμασ, ἀμφὶ δὲ φᾶροσ ἕσσατο κυάνεον, τό ῥά οἱ πάροσ ἐγγυάλιξεν Λημνιὰσ Ὑψιπύλη ἀδινῆσ μνημήιον εὐνῆσ· πήχυιον δ’ ἄρ’ ἔπειτα πέδῳ ἔνι βόθρον ὀρύξασ, νήησεν σχίζασ, ἐπὶ δ’ ἀρνειοῦ τάμε λαιμόν αὐτόν τ’ εὖ καθύπερθε τανύσσατο· δαῖε δὲ φιτρούσ πῦρ ὑπένερθεν ἱείσ, ἐπὶ δὲ μιγάδασ χέε λοιβάσ, Βριμὼ κικλήσκων Ἑκάτην ἐπαρωγὸν ἀέθλων.
l0=0001 l1=001 l2=Arg l8=3 l9=1211	καί ῥ’ ὁ μὲν ἀγκαλέσασ πάλιν ἔστιχεν· ἡ δ’ ἀίουσα κευθμῶν ἐξ †ὑπάτων δεινὴ θεὸσ ἀντεβόλησεν ἱροῖσ Αἰσονίδαο, πέριξ δέ μιν ἐστεφάνωντο σμερδαλέοι δρυί̈νοισι μετὰ πτόρθοισι δράκοντεσ, στράπτε δ’ ἀπειρέσιον δαί̈δων σέλασ· ἀμφὶ δὲ τήνγε ὀξείῃ ὑλακῇ χθόνιοι κύνεσ ἐφθέγγοντο.
l0=0001 l1=001 l2=Arg l8=3 l9=1217	πίσεα δ’ ἔτρεμε πάντα κατὰ στίβον· αἱ δ’ ὀλόλυξαν νύμφαι ἑλειονόμοι ποταμηίδεσ, αἳ περὶ κείνην Φάσιδοσ εἱαμενὴν Ἀμαραντίου εἱλίσσονται.
l0=0001 l1=001 l2=Arg l8=3 l9=1220	Αἰσονίδην δ’ ἤτοι μὲν ἕλεν δέοσ, ἀλλά μιν οὐδ’ ὧσ ἐντροπαλιζόμενον πόδεσ ἔκφερον, ὄφρ’ ἑτάροισι μίκτο κιών.
l0=0001 l1=001 l2=Arg l8=3 l9=1223	ἤδη δὲ φόωσ νιφόεντοσ ὕπερθεν Καυκάσου ἠριγενὴσ ἠὼσ βάλεν ἀντέλλουσα· καὶ τότ’ ἄρ’ Αἰήτησ περὶ μὲν στήθεσσιν ἕεστο θώρηκα στάδιον, τόν οἱ πόρεν ἐξεναρίξασ σφωιτέρῃσ Φλεγραῖον Ἄρησ ὑπὸ χερσὶ Μίμαντα· χρυσείην δ’ ἐπὶ κρατὶ κόρυν θέτο τετραφάληρον λαμπομένην, οἷόν τε περίτροχον ἔπλετο φέγγοσ ἠελίου, ὅτε πρῶτον ἀνέρχεται Ὠκεανοῖο· ἂν δὲ πολύρρινον νώμα σάκοσ, ἂν δὲ καὶ ἔγχοσ δεινόν, ἀμαιμάκετον· τὸ μὲν οὔ κέ τισ ἄλλοσ ὑπέστη ἀνδρῶν ἡρώων, ὅτε κάλλιπον Ἡρακλῆα τῆλε παρέξ, ὅ κεν οἶοσ ἐναντίβιον πτολέμιξεν.
l0=0001 l1=001 l2=Arg l8=3 l9=1234	τῷ δὲ καὶ ὠκυπόδων ἵππων εὐπηγέα δίφρον ἔσχε πέλασ Φαέθων, ἐπιβήμεναι· ἂν δὲ καὶ αὐτόσ βήσατο, ῥυτῆρασ δὲ χεροῖν ἕλεν.
l0=0001 l1=001 l2=Arg l8=3 l9=1237	ἐκ δὲ πόληοσ ἤλασαν εὐρεῖαν κατ’ ἀμαξιτόν, ὥσ κεν ἀέθλῳ παρσταίη· σὺν δέ σφιν ἀπείριτοσ ἔσσυτο λαόσ.
l0=0001 l1=001 l2=Arg l8=3 l9=1239	οἷοσ δ’ Ἴσθμιον εἶσι Ποσειδάων ἐσ ἀγῶνα, ἅρμασιν ἐμβεβαώσ, ἢ Ταίναρον ἢ ὅγε Λέρνησ ὕδωρ ἠὲ καὶ ἄλσοσ Ὑαντίου Ὀγχηστοῖο, καί τε Καλαύρειαν μετὰ δὴ θαμὰ νίσσεται ἵπποισ Πέτρην θ’ Αἱμονίην, ἢ δενδρήεντα Γεραιστόν— τοῖοσ ἄρ’ Αἰήτησ Κόλχων ἀγὸσ ᾖεν ἰδέσθαι.
l0=0001 l1=001 l2=Arg l8=3 l9=1245	Τόφρα δὲ Μηδείησ ὑποθημοσύνῃσιν Ἰήσων, φάρμακα μυδήνασ, ἠμὲν σάκοσ ἀμφεπάλυνεν ἠδὲ δόρυ βριαρόν, περὶ δὲ ξίφοσ.
l0=0001 l1=001 l2=Arg l8=3 l9=1248	ἀμφὶ δ’ ἑταῖροι πείρησαν τευχέων βεβιημένοι, οὐδ’ ἐδύναντο κεῖνο δόρυ γνάμψαι τυτθόν γέ περ, ἀλλὰ μάλ’ αὔτωσ ἀαγὲσ κρατερῇσιν ἐνεσκλήκει παλάμῃσιν.
l0=0001 l1=001 l2=Arg l8=3 l9=1251	αὐτὰρ ὁ τοῖσ ἄμοτον κοτέων Ἀφαρήιοσ Ἴδασ κόψε παρ’ οὐρίαχον μεγάλῳ ξίφει· ἆλτο δ’ ἀκωκή ῥαιστὴρ ἄκμονοσ ὥστε παλιντυπέσ, οἱ δ’ ὁμάδησαν γηθόσυνοι ἥρωεσ ἐπ’ ἐλπωρῇσιν ἀέθλου.
l0=0001 l1=001 l2=Arg l8=3 l9=1255	καὶ δ’ αὐτὸσ μετέπειτα παλύνετο· δῦ δέ μιν ἀλκή σμερδαλέη ἄφατόσ τε καὶ ἄτρομοσ, αἱ δ’ ἑκάτερθεν χεῖρεσ ἐπερρώσαντο περὶ σθένεϊ σφριγόωσαι.
l0=0001 l1=001 l2=Arg l8=3 l9=1258	ὡσ δ’ ὅτ’ ἀρήιοσ ἵπποσ, ἐελδόμενοσ πολέμοιο, σκαρθμῷ ἐπιχρεμέθων κρούει πέδον, αὐτὰρ ὕπερθε κυδιόων ὀρθοῖσιν ἐπ’ οὔασιν αὐχέν’ ἀείρει— τοῖοσ ἄρ’ Αἰσονίδησ ἐπαγαίετο κάρτεϊ γυίων, πολλὰ δ’ ἄρ’ ἔνθα καὶ ἔνθα μετάρσιον ἴχνοσ ἔπαλλεν, ἀσπίδα χαλκείην μελίην τ’ ἐν χερσὶ τινάσσων.
l0=0001 l1=001 l2=Arg l8=3 l9=1264	καὶ τότ’ ἔπειτ’ οὐ δηρὸν ἔτι σχήσεσθαι ἀέθλων μέλλον, ἀτὰρ κληῖσιν ἐπισχερὼ ἱδρυθέντεσ ῥίμφα μάλ’ ἐσ πεδίον τὸ Ἀρήιον ἠπείγοντο.
l0=0001 l1=001 l2=Arg l8=3 l9=1270	τόσσον δὲ προτέρω πέλεν ἄστεοσ ἀντιπέρηθεν, ὅσσον τ’ ἐκ βαλβῖδοσ ἐπήβολοσ ἅρματι νύσσα γίγνεται, ὁππότ’ ἄεθλα καταφθιμένοιο ἄνακτοσ κηδεμόνεσ πεζοῖσι καὶ ἱππήεσσι τίθενται.
l0=0001 l1=001 l2=Arg l8=3 l9=1274	τέτμον δ’ Αἰήτην τε καὶ ἄλλων ἔθνεα Κόλχων, τοὺσ μὲν Καυκασίοισιν ἐφεσταότασ σκοπέλοισιν, τὸν δ’ αὐτοῦ παρὰ χεῖλοσ ἑλισσομένου ποταμοῖο.
l0=0001 l1=001 l2=Arg l8=3 l9=1277	Αἰσονίδησ δ’, ὅτε δὴ πρυμνήσια δῆσαν ἑταῖροι, δή ῥα τότε ξὺν δουρὶ καὶ ἀσπίδι βαῖν’ ἐσ ἄεθλον, νηὸσ ἀποπροθορών, ἄμυδισ δ’ ἔχε παμφανόωσαν χαλκείην πήληκα, θοῶν ἔμπλειον ὀδόντων, καὶ ξίφοσ ἀμφ’ ὤμοισ, γυμνὸσ δέμασ, ἄλλα μὲν Ἄρει εἴκελοσ, ἄλλα δέ που χρυσαόρῳ Ἀπόλλωνι.
l0=0001 l1=001 l2=Arg l8=3 l9=1283	παπτήνασ δ’ ἀνὰ νειόν, ἴδε ζυγὰ χάλκεα ταύρων αὐτόγυόν τ’ ἐπὶ τοῖσ στιβαροῦ ἀδάμαντοσ ἄροτρον· χρίμψε δ’ ἔπειτα κιών, παρὰ δ’ ὄβριμον ἔγχοσ ἔπηξεν ὀρθὸν ἐπ’ οὐριάχῳ, κυνέην δ’ ἀποκάτθετ’ ἐρείσασ· βῆ δ’ αὐτῇ προτέρωσε σὺν ἀσπίδι, νήριτα ταύρων ἴχνια μαστεύων.
l0=0001 l1=001 l2=Arg l8=3 l9=1289	οἱ δ’ ἔκποθεν ἀφράστοιο κευθμῶνοσ χθονίου, ἵνα τέ σφισιν ἔσκε βόαυλα καρτερά, λιγνυόεντι πέριξ εἰλυμένα καπνῷ, ἄμφω ὁμοῦ προγένοντο πυρὸσ σέλασ ἀμπνείοντεσ· φαίησ κεν ζοφεροῖο κατ’ αἰθέροσ ἀίσσουσαν χειμερίην στεροπὴν θαμινὸν μεταπαιφάσσεσθαι ἐκ νεφέων, †ὅτ’ ἔπειτα† μελάντατον ὄμβρον ἄγωνται· ἔδδεισαν δ’ ἥρωεσ ὅπωσ ἴδον· αὐτὰρ ὁ τούσγε εὖ διαβὰσ ἐπιόντασ ἅ τε σπιλὰσ εἰν ἁλὶ πέτρη μίμνεν ἀπειρεσίῃσι δονεύμενα κύματ’ ἀέλλαισ· πρόσθε δέ οἱ σάκοσ ἔσχεν ἐναντίον.
l0=0001 l1=001 l2=Arg l8=3 l9=1296	οἱ δέ μιν ἄμφω μυκηθμῷ κρατεροῖσιν ἐνέπληξαν κεράεσσιν, οὐδ’ ἄρα μιν τυτθόν περ ἀνώχλισαν ἀντιόωντεσ.
l0=0001 l1=001 l2=Arg l8=3 l9=1298	ὡσ δ’ ὅτ’ ἐνὶ τρητοῖσιν ἐύρρινοι χοάνοισιν φῦσαι χαλκήων ὁτὲ μέν τ’ ἀναμαρμαίρουσιν πῦρ ὀλοὸν πιμπρᾶσαι, ὅτ’ αὖ λήγουσιν ἀυτμῆσ, δεινὸσ δ’ ἐξ αὐτῶν πέλεται βρόμοσ, ὁππότ’ ἀίξῃ νειόθεν—ὧσ ἄρα τώγε θοὴν φλόγα φυσιόωντεσ ἐκ στομάτων ὁμάδευν, τὸν δ’ ἄμφεπε δήιον αἶθοσ βάλλε θ’ ἅ τε στεροπή· κούρησ δέ ἑ φάρμακ’ ἔρυτο.
l0=0001 l1=001 l2=Arg l8=3 l9=1305	καί ῥ’ ὅγε δεξιτεροῖο βοὸσ κέρασ ἄκρον ἐρύσσασ εἷλκεν ἐπικρατέωσ παντὶ σθένει, ὄφρα πέλασσεν ζεύγλῃ χαλκείῃ· τὸν δ’ ἐν χθονὶ κάββαλεν ὀκλάξ, ῥίμφα ποδὶ κρούσασ πόδα χάλκεον· ὧσ δὲ καὶ ἄλλον σφῆλε γνὺξ ἐριπόντα, μιῇ βεβολημένον ὁρμῇ.
l0=0001 l1=001 l2=Arg l8=3 l9=1310	εὐρὺ δ’ ἀποπροβαλὼν χαμάδισ σάκοσ, ἔνθα καὶ ἔνθα, τῇ καὶ τῇ βεβαώσ, ἄμφω ἔχε πεπτηῶτασ γούνασιν ἐν προτέροισι, διὰ φλογὸσ εἶθαρ ἐλυσθείσ· θαύμασε δ’ Αἰήτησ σθένοσ ἀνέροσ.
l0=0001 l1=001 l2=Arg l8=3 l9=1314	οἱ δ’ ἄρα τείωσ Τυνδαρίδαι (δὴ γάρ σφι πάλαι προπεφραδμένον ἦεν) ἀγχίμολον ζυγά οἱ πεδόθεν δόσαν ἀμφιβαλέσθαι· αὐτὰρ ὁ εὖ ἐνέδησε λόφοισ, μεσσηγὺ δ’ ἀείρασ χάλκεον ἱστοβοῆα θοῇ συνάρασσε κορώνῃ ζεύγληθεν.
l0=0001 l1=001 l2=Arg l8=3 l9=1319	καὶ τὼ μὲν ὑπὲκ πυρὸσ ἂψ ἐπὶ νῆα χαζέσθην· ὁ δ’ ἄρ’ αὖτισ ἑλὼν σάκοσ ἔνθετο νώτῳ ἐξόπιθεν, καὶ γέντο θοῶν ἔμπλειον ὀδόντων πήληκα βριαρὴν δόρυ τ’ ἄσχετον, ᾧ ῥ’ ὑπὸ μέσσασ ἐργατίνησ ὥσ τίσ τε Πελασγίδι νύσσεν ἀκαίνῃ οὐτάζων λαγόνασ· μάλα δ’ ἔμπεδον εὖ ἀραρυῖαν τυκτὴν ἐξ ἀδάμαντοσ ἐπιθύνεσκεν ἐχέτλην.
l0=0001 l1=001 l2=Arg l8=3 l9=1325	οἱ δ’ ἤτοι †εἵωσ μὲν περιώσια† θυμαίνεσκον, λάβρον ἐπιπνείοντε πυρὸσ σέλασ, ὦρτο δ’ ἀυτμή ἠύτε βυκτάων ἀνέμων βρόμοσ, οὕσ τε μάλιστα δειδιότεσ μέγα λαῖφοσ ἁλίπλοοι ἐστείλαντο· δηρὸν δ’ οὐ μετέπειτα κελευόμενοι ὑπὸ δουρί ἤισαν.
l0=0001 l1=001 l2=Arg l8=3 l9=1331	ὀκριόεσσα δ’ ἐρείκετο νειὸσ ὀπίσσω σχιζομένη ταύρων τε βίῃ κρατερῷ τ’ ἀροτῆρι, δεινὸν δ’ ἐσμαράγευν ἄμυδισ κατὰ ὦλκασ ἀρότρῳ βώλακεσ ἀγνύμεναι ἀνδραχθέεσ.
l0=0001 l1=001 l2=Arg l8=3 l9=1334	εἵπετο δ’ αὐτόσ λαῖον ἐπὶ στιβαρῷ πιέσασ ποδί· τῆλε δ’ ἑοῖο βάλλεν ἀρηρομένην αἰεὶ κατὰ βῶλον ὀδόντασ, ἐντροπαλιζόμενοσ μή οἱ πάροσ ἀντιάσειεν γηγενέων ἀνδρῶν ὀλοὸσ στάχυσ· οἱ δ’ ἄρ’ ἐπιπρό χαλκείῃσ χηλῇσιν ἐρειδόμενοι πονέοντο.
l0=0001 l1=001 l2=Arg l8=3 l9=1339	ἦμοσ δὲ τρίτατον λάχοσ ἤματοσ ἀνομένοιο λείπεται ἐξ ἠοῦσ, χατέουσι δὲ κεκμηῶτεσ ἐργατίναι γλυκερόν σφιν ἄφαρ βουλυτὸν ἱκέσθαι, τῆμοσ ἀρήροτο νειὸσ ὑπ’ ἀκαμάτῳ ἀροτῆρι τετράγυόσ περ ἐοῦσα, βοῶν τ’ ἀπελύετ’ ἄροτρα.
l0=0001 l1=001 l2=Arg l8=3 l9=1344	καὶ τοὺσ μὲν πεδίονδε διεπτοίησε φέβεσθαι· αὐτὰρ ὁ ἂψ ἐπὶ νῆα πάλιν κίεν, ὄφρ’ ἔτι κεινάσ γηγενέων ἀνδρῶν ἴδεν αὔλακασ.
l0=0001 l1=001 l2=Arg l8=3 l9=1347	ἀμφὶ δ’ ἑταῖροι θάρσυνον μύθοισιν· ὁ δ’ ἐκ ποταμοῖο ῥοάων αὐτῇ ἀφυσσάμενοσ κυνέῃ σβέσεν ὕδατι δίψαν· γνάμψε δὲ γούνατ’ ἐλαφρά, μέγαν δ’ ἐμπλήσατο θυμόν ἀλκῆσ, μαιμώων συὶ̈ εἴκελοσ, ὅσ ῥά τ’ ὀδόντασ θήγει θηρευτῇσιν ἐπ’ ἀνδράσιν, ἀμφὶ δὲ πολλόσ ἀφρὸσ ἀπὸ στόματοσ χαμάδισ ῥέε χωομένοιο.
l0=0001 l1=001 l2=Arg l8=3 l9=1353	οἱ δ’ ἤδη κατὰ πᾶσαν ἀνασταχύεσκον ἄρουραν γηγενέεσ· φρῖξεν δὲ περὶ στιβαροῖσ σακέεσσιν δούρασί τ’ ἀμφιγύοισ κορύθεσσί τε λαμπομένῃσιν Ἄρηοσ τέμενοσ φθισιμβρότου, ἵκετο δ’ αἴγλη νειόθεν Οὔλυμπόνδε δι’ ἠέροσ ἀστράπτουσα.
l0=0001 l1=001 l2=Arg l8=3 l9=1358	ὡσ δ’ ὁπότ’, ἐσ γαῖαν πολέοσ νιφετοῖο πεσόντοσ, ἂψ ἀπὸ χειμερίασ νεφέλασ ἐκέδασσαν ἄελλαι λυγαίῃ ὑπὸ νυκτί, τὰ δ’ ἀθρόα πάντα φαάνθη τείρεα λαμπετόωντα διὰ κνέφασ—ὧσ ἄρα τοίγε λάμπον ἀναλδήσκοντεσ ὑπὲρ χθονόσ.
l0=0001 l1=001 l2=Arg l8=3 l9=1363	αὐτὰρ Ἰήσων μνήσατο Μηδείησ πολυκερδέοσ ἐννεσιάων· λάζετο δ’ ἐκ πεδίοιο μέγαν περιηγέα πέτρον, δεινὸν Ἐνυαλίου σόλον Ἄρεοσ· οὔ κέ μιν ἄνδρεσ αἰζηοὶ πίσυρεσ γαίησ ἄπο τυτθὸν ἄειραν· τόν ῥ’ ἀνὰ ῥεῖα λαβών, μάλα τηλόθεν ἔμβαλε μέσσοισ ἀίξασ.
l0=0001 l1=001 l2=Arg l8=3 l9=1369	αὐτὸσ δ’ ὑφ’ ἑὸν σάκοσ ἕζετο λάθρῃ θαρσαλέοσ· Κόλχοι δὲ μέγ’ ἴαχον, ὡσ ὅτε πόντοσ ἴαχεν ὀξείῃσιν ἐπιβρομέων σπιλάδεσσιν· τὸν δ’ ἕλεν ἀμφασίη ῥιπῇ στιβαροῖο σόλοιο Αἰήτην.
l0=0001 l1=001 l2=Arg l8=3 l9=1373	οἱ δ’ ὥστε θοοὶ κύνεσ ἀμφιθορόντεσ ἀλλήλουσ βρυχηδὸν ἐδήιον, ἠδ’ ἐπὶ γαῖαν μητέρα πῖπτον ἑοῖσ ὑπὸ δούρασιν, ἠύτε πεῦκαι ἢ δρύεσ ἅσ τ’ ἀνέμοιο κατάικεσ δονέουσιν.
l0=0001 l1=001 l2=Arg l8=3 l9=1376	οἷοσ δ’ οὐρανόθεν πυρόεισ ἀναπάλλεται ἀστήρ ὁλκὸν ὑπαυγάζων, τέρασ ἀνδράσιν οἵ μιν ἴδωνται μαρμαρυγῇ σκοτίοιο δι’ ἠέροσ ἀίξαντα— τοῖοσ ἄρ’ Αἴσονοσ υἱὸσ ἐπέσσυτο γηγενέεσσιν, γυμνὸν δ’ ἐκ κολεοῖο φέρεν ξίφοσ.
l0=0001 l1=001 l2=Arg l8=3 l9=1381	οὖτα δὲ μίγδην ἀμώων, πολέασ μὲν ἔτ’ ἐσ νηδὺν λαγόνασ τε ἡμίσεασ δ’ ἀνέχοντασ ἐσ ἠέρα, τοὺσ δὲ καὶ ἄχρισ γούνων τελλομένουσ, τοὺσ δ’ αὖ νέον ἑστηῶτασ, τοὺσ δ’ ἤδη καὶ ποσσὶν ἐπειγομένουσ ἐσ ἄρηα.
l0=0001 l1=001 l2=Arg l8=3 l9=1385	ὡσ δ’ ὁπότ’, ἀγχούροισιν ἐγειρομένου πολέμοιο, δείσασ γειομόροσ μή οἱ προτάμωνται ἀρούρασ, ἅρπην εὐκαμπῆ νεοθηγέα χερσὶ μεμαρπώσ ὠμὸν ἐπισπεύδων κείρει στάχυν, οὐδὲ βολῇσιν μίμνει ἐσ ὡραίην τερσήμεναι ἠελίοιο— ὧσ ὅγε γηγενέων κεῖρεν στάχυν· αἵματι δ’ ὁλκοί ἠύτε κρηναίαισ ἀμάραι πλήθοντο ῥοῇσιν.
l0=0001 l1=001 l2=Arg l8=3 l9=1392	πῖπτον δ’ οἱ μὲν ὀδὰξ τετρηχότα βῶλον †ὀδοῦσιν λαζόμενοι πρηνεῖσ, οἱ δ’ ἔμπαλιν, οἱ δ’ ἐπ’ ἀγοστῷ καὶ πλευροῖσ, κήτεσσι δομὴν ἀτάλαντοι ἰδέσθαι· πολλοὶ δ’, οὐτάμενοι πρὶν ὑπὲρ χθονὸσ ἴχνοσ ἀεῖραι, ὅσσον ἄνω προύκυψαν ἐσ ἠέρα, τόσσον ἔραζε βριθόμενοι πλαδαροῖσι καρήασιν, ἠρήρειντο· ἔρνεά που τοίωσ, Διὸσ ἄσπετον ὀμβρήσαντοσ, φυταλιῇ νεόθρεπτα κατημύουσιν ἔραζε κλασθέντα ῥίζηθεν, ἀλωήων πόνοσ ἀνδρῶν, τὸν δὲ κατηφείη τε καὶ οὐλοὸν ἄλγοσ ἱκάνει κλήρου σημαντῆρα φυτοτρόφον—ὧσ τότ’ ἄνακτοσ Αἰήταο βαρεῖαι ὑπὸ φρένασ ἦλθον ἀνῖαι· ἤιε δ’ ἐσ πτολίεθρον ὑπότροποσ ἄμμιγα Κόλχοισ πορφύρων ᾗ κέ σφι θοώτερον ἀντιόῳτο.
l0=0001 l1=001 l2=Arg l8=3 l9=1406	ἦμαρ ἔδυ, καὶ τῷ τετελεσμένοσ ἦεν ἄεθλοσ.
l0=0001 l1=001 l2=Arg l8=4 l9=1	Αὐτὴ νῦν κάματόν γε θεὰ καὶ δήνεα κούρησ Κολχίδοσ ἔννεπε Μοῦσα, Διὸσ τέκοσ· ἦ γὰρ ἔμοιγε ἀμφασίῃ νόοσ ἔνδον ἑλίσσεται, ὁρμαίνοντι ἠὲ τόγ’ ἄτησ πῆμα δυσιμέρου ἦ μιν ἐνίσπω φύζαν ἀεικελίην ᾗ κάλλιπεν ἔθνεα Κόλχων.
l0=0001 l1=001 l2=Arg l8=4 l9=5	Ἤτοι ὁ μὲν δήμοιο μετ’ ἀνδράσιν ὅσσοι ἄριστοι παννύχιοσ δόλον αἰπὺν ἐπὶ σφίσι μητιάασκεν οἷσιν ἐνὶ μεγάροισ, στυγερῷ ἐπὶ θυμὸν ἀέθλῳ Αἰήτησ ἄμοτον κεχολωμένοσ, οὐδ’ ὅγε πάμπαν θυγατέρων τάδε νόσφιν ἑῶν τελέεσθαι ἐώλπει· τῇ δ’ ἀλεγεινότατον κραδίῃ φόβον ἔμβαλεν Ἥρη, τρέσσεν δ’ ἠύτε τισ κούφη κεμὰσ ἥν τε βαθείησ τάρφεσιν ἐν ξυλόχοιο κυνῶν ἐφόβησεν ὁμοκλή· αὐτίκα γὰρ νημερτὲσ ὀίσσατο μή μιν ἀρωγήν ληθέμεν, αἶψα δὲ πᾶσαν ἀναπλήσειν κακότητα· τάρβει δ’ ἀμφιπόλουσ ἐπιίστορασ.
l0=0001 l1=001 l2=Arg l8=4 l9=16	ἐν δέ οἱ ὄσσε πλῆτο πυρόσ, δεινὸν δὲ περιβρομέεσκον ἀκουαί· πυκνὰ δὲ λαυκανίησ ἐπεμάσσατο, πυκνὰ δὲ κουρίξ ἑλκομένη πλοκάμουσ γοερῇ βρυχήσατ’ ἀνίῃ.
l0=0001 l1=001 l2=Arg l8=4 l9=19	καί νύ κεν αὐτοῦ τῆμοσ ὑπὲρ μόρον ὤλετο κούρη φάρμακα πασσαμένη, Ἥρησ δ’ ἁλίωσε μενοινάσ εἰ μή μιν Φρίξοιο θεὰ σὺν παισὶ φέβεσθαι ὦρσεν ἀτυζομένην.
l0=0001 l1=001 l2=Arg l8=4 l9=23	πτερόεισ δέ οἱ ἐν φρεσὶ θυμόσ ἰάνθη, μετὰ δ’ ἥγε παλίσσυτοσ ἀθρόα κόλπῳ φάρμακα πάντ’ ἄμυδισ κατεχεύατο φωριαμοῖο.
l0=0001 l1=001 l2=Arg l8=4 l9=25	κύσσε δ’ ἑόν τε λέχοσ καὶ δικλίδασ ἀμφοτέρωθεν σταθμοὺσ καὶ τοίχων ἐπαφήσατο· χερσί τε μακρόν ῥηξαμένη πλόκαμον, θαλάμῳ μνημήια μητρί κάλλιπε παρθενίησ, ἀδινῇ δ’ ὀλοφύρατο φωνῇ· “Τόνδε τοι ἀντ’ ἐμέθεν ταναὸν πλόκον εἶμι λιποῦσα μῆτερ ἐμή, χαίροισ δὲ καὶ ἄνδιχα πολλὸν ἰούσῃ· χαίροισ Χαλκιόπη καὶ πᾶσ δόμοσ.
l0=0001 l1=001 l2=Arg l8=4 l9=32	αἴθε σε πόντοσ ξεῖνε διέρραισεν πρὶν Κολχίδα γαῖαν ἱκέσθαι.”
l0=0001 l1=001 l2=Arg l8=4 l9=33	Ὧσ ἄρ’ ἔφη, βλεφάρων δὲ κατ’ ἀθρόα δάκρυα χεῦεν.
l0=0001 l1=001 l2=Arg l8=4 l9=34	οἵη δ’ ἀφνειοῖο †διειλυσθεῖσα δόμοιο ληιάσ, ἥν τε νέον πάτρησ ἀπενόσφισεν αἶσα, οὐδέ νύ πω μογεροῖο πεπείρηται καμάτοιο, ἀλλ’ ἔτ’ ἀηθέσσουσα δύησ καὶ δούλια ἔργα εἶσιν ἀτυζομένη χαλεπὰσ ὑπὸ χεῖρασ ἀνάσσησ— τοίη ἄρ’ ἱμερόεσσα δόμων ἐξέσσυτο κούρη.
l0=0001 l1=001 l2=Arg l8=4 l9=40	τῇ δὲ καὶ αὐτόματοι θυρέων ὑπόειξαν ὀχῆεσ †ὠκείαισ ἄψορροι ἀναθρῴσκοντεσ ἀοιδαῖσ.
l0=0001 l1=001 l2=Arg l8=4 l9=42	γυμνοῖσιν δὲ πόδεσσιν ἀνὰ στεινὰσ θέεν οἵμουσ, λαιῇ μὲν χερὶ πέπλον ἐπ’ ὀφρύσιν ἀμφὶ μέτωπα στειλαμένη καὶ καλὰ παρήια, δεξιτερῇ δὲ ἄκρην ὑψόθι πέζαν ἀερτάζουσα χιτῶνοσ.
l0=0001 l1=001 l2=Arg l8=4 l9=46	καρπαλίμωσ δ’ ἀίδηλον ἀνὰ στίβον ἔκτοθι πύργων ἄστεοσ εὐρυχόροιο φόβῳ ἵκετ’, οὐδέ τισ ἔγνω τήνγε φυλακτήρων, λάθε δέ σφεασ ὁρμηθεῖσα.
l0=0001 l1=001 l2=Arg l8=4 l9=49	ἔνθεν ἴμεν νειόνδε μάλ’ ἐφράσατ’· οὐ γὰρ ἄιδρισ ἦεν ὁδῶν, θαμὰ καὶ πρὶν ἀλωμένη ἀμφί τε νεκρούσ ἀμφί τε δυσπαλέασ ῥίζασ χθονόσ, οἷα γυναῖκεσ φαρμακίδεσ· τρομερῷ δ’ ὑπὸ δείματι πάλλετο θυμόσ τὴν δὲ νέον Τιτηνὶσ ἀνερχομένη περάτηθεν φοιταλέην ἐσιδοῦσα θεὰ ἐπεχήρατο Μήνη ἁρπαλέωσ, καὶ τοῖα μετὰ φρεσὶν ᾗσιν ἔειπεν· ”Οὐκ ἄρ’ ἐγὼ μούνη μετὰ Λάτμιον ἄντρον ἀλύσκω, οὐδ’ οἴη καλῷ περὶ δαίομαι Ἐνδυμίωνι.
l0=0001 l1=001 l2=Arg l8=4 l9=58	ἦ θαμὰ δὴ καὶ σεῖο κύθον δολίῃσιν ἀοιδαῖσ μνησαμένη φιλότητοσ, ἵνα σκοτίῃ ἐνὶ νυκτί φαρμάσσῃσ εὔκηλοσ, ἅ τοι φίλα ἔργα τέτυκται· νῦν δὲ καὶ αὐτὴ δῆθεν ὁμοίησ ἔμμορεσ ἄτησ, δῶκε δ’ ἀνιηρόν τοι Ἰήσονα πῆμα γενέσθαι δαίμων ἀλγινόεισ.
l0=0001 l1=001 l2=Arg l8=4 l9=64	ἀλλ’ ἔρχεο, τέτλαθι δ’ ἔμπησ, καὶ πινυτή περ ἐοῦσα, πολύστονον ἄλγοσ ἀείρειν.”
l0=0001 l1=001 l2=Arg l8=4 l9=65	Ὧσ ἄρ’ ἔφη.
l0=0001 l1=001 l2=Arg l8=4 l9=66	τὴν δ’ αἶψα πόδεσ φέρον ἐγκονέουσαν· ἀσπασίωσ δ’ ὄχθῃσιν ἐπηέρθη ποταμοῖο ἀντιπέρην λεύσσουσα πυρὸσ σέλασ ὅρρα τ’ ἀέθλου παννύχιοι ἥρωεσ ἐυφροσύνῃσιν ἔδαιον.
l0=0001 l1=001 l2=Arg l8=4 l9=69	ὀξείῃ δἤπειτα διὰ κνέφασ ὄρθια φωνῇ ὁπλότατον Φρίξοιο περαιόθεν ἤπυε παίδων, Φρόντιν.
l0=0001 l1=001 l2=Arg l8=4 l9=72	ὁ δὲ ξὺν ἑοῖσι κασιγνήτοισ ὄπα κούρησ.
l0=0001 l1=001 l2=Arg l8=4 l9=72	αὐτῷ τ’ Αἰσονίδῃ τεκμαίρετο· σῖγα δ’ ἑταῖροι θάμβεον, εὖτ’ ἐνόησαν ὃ δὴ καὶ ἐτήτυμον ἦεν.
l0=0001 l1=001 l2=Arg l8=4 l9=74	τρὶσ μὲν ἀνήυσεν, τρὶσ δ’ ὀτρύνοντοσ ὁμίλου Φρόντισ ἀμοιβήδην ἀντίαχεν· οἱ δ’ ἄρα τείωσ ἥρωεσ μετὰ τήνγε θοοῖσ ἐλάασκον ἐρετμοῖσ.
l0=0001 l1=001 l2=Arg l8=4 l9=77	οὔπω πείσματα νηὸσ ἐπ’ ἠπείροιο περαίησ βάλλον, ὁ δὲ κραιπνοὺσ χέρσῳ πόδασ ἧκεν Ἰήσων ὑψοῦ ἀπ’ ἰκριόφιν· μετὰ δὲ Φρόντισ τε καὶ Ἄργοσ, υἷε δύω Φρίξου, χαμάδισ θόρον.
l0=0001 l1=001 l2=Arg l8=4 l9=81	ἡ δ’ ἄρα τούσγε γούνων ἀμφοτέρῃσι περισχομένη προσέειπεν· ”Ἔκ με φίλοι ῥύσασθε δυσάμμορον, ὧσ δὲ καὶ αὐτούσ ὑμέασ, Αἰήταο· πρὸ γάρ τ’ ἀναφανδὰ τέτυκται πάντα μάλ’, οὐδέ τι μῆχοσ ἱκάνεται· ἀλλ’ ἐνὶ νηί φεύγωμεν πρὶν τόνγε θοῶν ἐπιβήμεναι ἵππων.
l0=0001 l1=001 l2=Arg l8=4 l9=86	δώσω δὲ χρύσειον ἐγὼ δέροσ, εὐνήσασα φρουρὸν ὄφιν· τύνη δὲ θεοὺσ ἐνὶ σοῖσιν ἑταίροισ ξεῖνε τεῶν μύθων ἐπιίστορασ οὕσ μοι ὑπέστησ ποίησαι, μηδ’ ἔνθεν ἑκαστέρω ὁρμηθεῖσαν χήτεϊ κηδεμόνων ὀνοτὴν καὶ ἀεικέα θείησ.”
l0=0001 l1=001 l2=Arg l8=4 l9=91	Ἴσκεν ἀκηχεμένη· μέγα δὲ φρένεσ Αἰσονίδαο γήθεον.
l0=0001 l1=001 l2=Arg l8=4 l9=93	αἶψα δέ μιν περὶ γούνασι πεπτηυῖαν ἦκ’ ἀναειρόμενοσ, προσπτύξατο θάρσυνέν τε· ”Δαιμονίη, Ζεὺσ αὐτὸσ Ὀλύμπιοσ ὅρκιοσ ἔστω Ἥρη τε Ζυγίη, Διὸσ εὐνέτισ, ἦ μὲν ἐμοῖσιν κουριδίην σε δόμοισιν ἐνιστήσεσθαι ἄκοιτιν, εὖτ’ ἂν ἐσ Ἑλλάδα γαῖαν ἱκώμεθα νοστήσαντεσ.”
l0=0001 l1=001 l2=Arg l8=4 l9=98	Ὧσ ηὔδα, καὶ χεῖρα παρασχεδὸν ἤραρε χειρί δεξιτερήν.
l0=0001 l1=001 l2=Arg l8=4 l9=100	ἡ δέ σφιν ἐσ ἱερὸν ἄλσοσ ἀνώγει νῆα θοὴν ἐλάαν αὐτοσχεδόν, ὄφρ’ ἔτι νύκτωρ κῶασ ἑλόντεσ ἄγοιντο παρὲκ νόον Αἰήταο.
l0=0001 l1=001 l2=Arg l8=4 l9=102	ἔνθ’ ἔποσ ἠδὲ καὶ ἔργον ὁμοῦ πέλεν ἐσσυμένοισιν· εἰσ γάρ μιν βήσαντεσ, ἀπὸ χθονὸσ αὐτίκ’ ἔωσαν νῆα, πολὺσ δ’ ὀρυμαγδὸσ ἐπειγομένων ἐλάτῃσιν ἦεν ἀριστήων.
l0=0001 l1=001 l2=Arg l8=4 l9=106	ἡ δ’ ἔμπαλιν ἀίσσουσα γαίῃ χεῖρασ ἔτεινεν, ἀμήχανοσ· αὐτὰρ Ἰήσων θάρσυνέν τ’ ἐπέεσσι καὶ ἴσχανεν ἀσχαλόωσαν.
l0=0001 l1=001 l2=Arg l8=4 l9=108	Ἦμοσ δ’ ἀνέρεσ ὕπνον ἀπ’ ὀφθαλμῶν ἐβάλοντο ἀγρόται, οἵ τε κύνεσσι πεποιθότεσ οὔ ποτε νύκτα ἄγχαυρον κνώσσουσιν, ἀλευάμενοι φάοσ ἠοῦσ, μὴ πρὶν ἀμαλδύνῃ θερμὸν στίβον ἠδὲ καὶ ὀδμήν θηρείην λευκῇσιν ἐνισκίμψασα βολῇσιν— τῆμοσ ἄρ’ Αἰσονίδησ κούρη τ’ ἀπὸ νηὸσ ἔβησαν ποιήεντ’ ἀνὰ χῶρον ἵνα Κριοῦ καλέονται Εὐναί, ὅθι πρῶτον κεκμηότα γούνατ’ ἔκαμψεν, νώτοισιν φορέων Μινυήιον υἷ’ Ἀθάμαντοσ· ἐγγύθι δ’ αἰθαλόεντα πέλεν βωμοῖο θέμεθλα, ὅν ῥά ποτ’ Αἰολίδησ Διὶ Φυξίῳ εἵσατο Φρίξοσ, ῥέζων κεῖνο τέρασ παγχρύσεον, ὥσ οἱ ἔειπεν Ἑρμείασ πρόφρων ξυμβλήμενοσ.
l0=0001 l1=001 l2=Arg l8=4 l9=121	ἔνθ’ ἄρα τούσγε Ἄργου φραδμοσύνῃσιν ἀριστῆεσ μεθέηκαν· τὼ δὲ δι’ ἀτραπιτοῖο μεθ’ ἱερὸν ἄλσοσ ἵκοντο, φηγὸν ἀπειρεσίην διζημένω ᾗ ἔπι κῶασ βέβλητο, νεφέλῃ ἐναλίγκιον ἥ τ’ ἀνιόντοσ ἠελίου φλογερῇσιν ἐρεύθεται ἀκτίνεσσιν· αὐτὰρ ὁ ἀντικρὺ περιμήκεα τείνετο δειρήν ὀξὺσ ἀύπνοισι προϊδὼν ὄφισ ὀφθαλμοῖσιν νισσομένουσ, ῥοίζει δὲ πελώριον, ἀμφὶ δὲ μακραί ἠιόνεσ ποταμοῖο καὶ ἄσπετον ἴαχεν ἄλσοσ· ἔκλυον οἳ καὶ πολλὸν ἑκὰσ Τιτηνίδοσ Αἴησ Κολχίδα γῆν ἐνέμοντο παρὰ προχοῇσι Λύκοιο, ὅσ τ’ ἀποκιδνάμενοσ ποταμοῦ κελάδοντοσ Ἀράξεω Φάσιδι συμφέρεται ἱερὸν ῥόον, οἱ δὲ συνάμφω Καυκασίην ἅλαδ’ εἰσ ἓν ἐλαυνόμενοι προρέουσιν· δείματι δ’ ἐξέγροντο λεχωίδεσ, ἀμφὶ δὲ παισίν νηπιάχοισ, οἵ τέ σφιν ὑπ’ ἀγκαλίδεσσιν ἴαυον, ῥοίζῳ παλλομένοισ χεῖρασ βάλον ἀσχαλόωσαι.
l0=0001 l1=001 l2=Arg l8=4 l9=138	ὡσ δ’ ὅτε τυφομένησ ὕλησ ὕπερ αἰθαλόεσσαι καπνοῖο στροφάλιγγεσ ἀπείριτοι εἱλίσσονται, ἄλλη δ’ αἶψ’ ἑτέρῃ ἐπιτέλλεται αἰὲν ἐπιπρό νειόθεν ἰλίγγοισιν ἐπήοροσ ἀίσσουσα— ὧσ τότε κεῖνο πέλωρον ἀπειρεσίασ ἐλέλιζε ῥυμβόνασ, ἀζαλέῃσιν ἐπηρεφέασ φολίδεσσιν.
l0=0001 l1=001 l2=Arg l8=4 l9=144	τοῖο δ’ ἑλισσομένοιο κατ’ †ὄμματοσ εἴσατο† κούρη, Ὕπνον ἀοσσητῆρα, θεῶν ὕπατον, καλέουσα ἡδείῃ ἐνοπῇ, θέλξαι τέρασ, αὖε δ’ ἄνασσαν νυκτιπόλον, χθονίην, εὐαντέα δοῦναι ἐφορμήν.
l0=0001 l1=001 l2=Arg l8=4 l9=148	εἵπετο δ’ Αἰσονίδησ, πεφοβημένοσ· αὐτὰρ ὅγ’ ἤδη οἴμῃ θελγόμενοσ δολιχὴν ἀνελύετ’ ἄκανθαν γηγενέοσ σπείρησ, μήκυνε δὲ μυρία κύκλα, οἷον ὅτε βληχροῖσι κυλινδόμενον πελάγεσσιν κῦμα μέλαν κωφόν τε καὶ ἄβρομον· ἀλλὰ καὶ ἔμπησ ὑψοῦ σμερδαλέην κεφαλὴν μενέαινεν ἀείρασ ἀμφοτέρουσ ὀλοῇσι περιπτύξαι γενύεσσιν.
l0=0001 l1=001 l2=Arg l8=4 l9=155	ἡ δέ μιν ἀρκεύθοιο νέον τετμηότι θαλλῷ, βάπτουσ’ ἐκ κυκεῶνοσ, ἀκήρατα φάρμακ’ ἀοιδαῖσ ῥαῖνε κατ’ ὀφθαλμῶν, περί τ’ ἀμφί τε νήριτοσ ὀδμή φαρμάκου ὕπνον ἔβαλλε· γένυν δ’ αὐτῇ ἐνὶ χώρῃ θῆκεν ἐρεισάμενοσ, τὰ δ’ ἀπείρονα πολλὸν ὀπίσσω κύκλα πολυπρέμνοιο διὲξ ὕλησ τετάνυστο.
l0=0001 l1=001 l2=Arg l8=4 l9=161	ἔνθα δ’ ὁ μὲν χρύσειον ἀπὸ δρυὸσ αἴνυτο κῶασ, κούρησ κεκλομένησ, ἡ δ’ ἔμπεδον ἑστηυῖα φαρμάκῳ ἔψηχεν θηρὸσ κάρη, εἰσόκε δή μιν αὐτὸσ ἑὴν ἐπὶ νῆα παλιντροπάασθαι Ἰήσων ἤνωγεν· λεῖπον δὲ πολύσκιον ἄλσοσ Ἄρηοσ.
l0=0001 l1=001 l2=Arg l8=4 l9=166	ὡσ δὲ σεληναίησ διχομήνιδα παρθένοσ αἴγλην ὑψόθεν †ἀνέχουσαν ὑπωρόφιον θαλάμοιο λεπταλέῳ ἑανῷ ὑποί̈σχεται, ἐν δέ οἱ ἦτορ χαίρει δερκομένησ καλὸν σέλασ—ὧσ τότ’ Ἰήσων γηθόσυνοσ μέγα κῶασ ἑαῖσ ἀναείρετο χερσίν, καί οἱ ἐπὶ ξανθῇσι παρηίσιν ἠδὲ μετώπῳ μαρμαρυγῇ ληνέων φλογὶ εἴκελον ἷζεν ἔρευθοσ.
l0=0001 l1=001 l2=Arg l8=4 l9=173	ὅσση δὲ ῥινὸσ βοὸσ ἤνιοσ ἢ ἐλάφοιο γίγνεται, ἥν τ’ ἀγρωσταὶ ἀχαιινέην καλέουσιν, †τόσσον ἔην πάντη χρύσεον ἐφύπερθεν ἄωτον† βεβρίθει λήνεσσιν ἐπηρεφέσ· ἤλιθα δὲ χθών αἰὲν ὑποπρὸ ποδῶν ἀμαρύσσετο νισσομένοιο.
l0=0001 l1=001 l2=Arg l8=4 l9=178	ἤιε δ’ ἄλλοτε μὲν λαιῷ ἐπιειμένοσ ὤμῳ αὐχένοσ ἐξ ὑπάτοιο ποδηνεκέσ, ἄλλοτε δ’ αὖτε εἴλει ἀφασσόμενοσ· περὶ γὰρ δίεν ὄφρα ἑ μή τισ ἀνδρῶν ἠὲ θεῶν νοσφίσσεται ἀντιβολήσασ.
l0=0001 l1=001 l2=Arg l8=4 l9=182	Ἠὼσ μέν ῥ’ ἐπὶ γαῖαν ἐκίδνατο, τοὶ δ’ ἐσ ὅμιλον ἷξον.
l0=0001 l1=001 l2=Arg l8=4 l9=184	θάμβησαν δὲ νέοι μέγα κῶασ ἰδόντεσ λαμπόμενον στεροπῇ ἴκελον Διόσ, ὦρτο δ’ ἕκαστοσ ψαῦσαι ἐελδόμενοσ δέχθαι τ’ ἐνὶ χερσὶν ἑῇσιν· Αἰσονίδησ δ’ ἄλλουσ μὲν ἐρήτυε, τῷ δ’ ἐπὶ φᾶροσ κάββαλε νηγάτεον.
l0=0001 l1=001 l2=Arg l8=4 l9=188	πρύμνῃ δ’ ἐνεείσατο κούρην ἀνθέμενοσ, καὶ τοῖον ἔποσ μετὰ πᾶσιν ἔειπεν· “Μηκέτι νῦν χάζεσθε φίλοι πάτρηνδε νέεσθαι· ἤδη γὰρ χρειὼ τῆσ εἵνεκα τήνδ’ ἀλεγεινήν ναυτιλίην ἔτλημεν, ὀιζύι μοχθίζοντεσ, εὐπαλέωσ κούρησ ὑπὸ δήνεσι κεκράανται.
l0=0001 l1=001 l2=Arg l8=4 l9=193	τὴν μὲν ἐγὼν ἐθέλουσαν ἀνάξομαι οἴκαδ’ ἄκοιτιν κουριδίην· ἀτὰρ ὔμμεσ, Ἀχαιίδοσ οἷά τε πάσησ αὐτῶν θ’ ὑμείων ἐσθλὴν ἐπαρωγὸν ἐοῦσαν, σώετε· δὴ γάρ που μάλ’, ὀίομαι, εἶσιν ἐρύξων Αἰήτησ ὁμάδῳ πόντονδ’ ἴμεν ἐκ ποταμοῖο.
l0=0001 l1=001 l2=Arg l8=4 l9=198	ἀλλ’ οἱ μὲν διὰ νηὸσ ἀμοιβαδὶσ ἀνέροσ ἀνήρ ἑζόμενοσ πηδοῖσιν ἐρέσσετε, τοὶ δὲ βοείασ ἀσπίδασ ἡμίσεεσ δῄων θοὸν ἔχμα βολάων προσχόμενοι νόστῳ ἐπαμύνετε.
l0=0001 l1=001 l2=Arg l8=4 l9=202	νῦν ἐνὶ χερσίν παῖδασ ἑοὺσ πάτρην τε φίλην γεραρούσ τε τοκῆασ ἴσχομεν, ἡμετέρῃ δ’ ἐπ’ ἐρείδεται Ἑλλὰσ ἐφορμῇ ἠὲ κατηφείην ἢ καὶ μέγα κῦδοσ ἀρέσθαι.”
l0=0001 l1=001 l2=Arg l8=4 l9=205	Ὧσ φάτο, δῦνε δὲ τεύχε’ ἀρήια· τοὶ δ’ ἰάχησαν θεσπέσιον μεμαῶτεσ.
l0=0001 l1=001 l2=Arg l8=4 l9=207	ὁ δὲ ξίφοσ ἐκ κολεοῖο σπασσάμενοσ, πρυμναῖα νεὼσ ἀπὸ πείσματ’ ἔκοψεν· ἄγχι δὲ παρθενικῆσ κεκορυθμένοσ ἰθυντῆρι Ἀγκαίῳ παρέβασκεν· ἐπείγετο δ’ εἰρεσίῃ νηῦσ σπερχομένων ἄμοτον ποταμοῦ ἄφαρ ἐκτὸσ ἐλάσσαι.
l0=0001 l1=001 l2=Arg l8=4 l9=211	Ἤδη δ’ Αἰήτῃ ὑπερήνορι πᾶσί τε Κόλχοισ Μηδείησ περίπυστοσ ἔρωσ καὶ ἔργ’ ἐτέτυκτο· ἐσ δ’ ἀγορὴν ἀγέροντ’ ἐνὶ τεύχεσιν, ὅσσα τε πόντου κύματα χειμερίοιο κορύσσεται ἐξ ἀνέμοιο· ἢ ὅσα φύλλα χαμᾶζε περικλαδέοσ πέσεν ὕλησ φυλλοχόῳ ἐνὶ μηνί (τίσ ἂν τάδε τεκμήραιτο;)
l0=0001 l1=001 l2=Arg l8=4 l9=217	— ὧσ οἱ ἀπειρέσιοι ποταμοῦ παρεμέτρεον ὄχθασ, κλαγγῇ μαιμώοντεσ.
l0=0001 l1=001 l2=Arg l8=4 l9=219	ὁ δ’ εὐτύκτῳ ἐνὶ δίφρῳ Αἰήτησ ἵπποισι μετέπρεπεν οὕσ οἱ ὄπασσεν Ἠέλιοσ πνοιῇσιν ἐειδομένουσ ἀνέμοιο, σκαιῇ μέν ῥ’ ἐνὶ χειρὶ σάκοσ δινωτὸν ἀείρων, τῇ δ’ ἑτέρῃ πεύκην περιμήκεα, πὰρ δέ οἱ ἔγχοσ ἀντικρὺ τετάνυστο πελώριον· ἡνία δ’ ἵππων γέντο χεροῖν Ἄψυρτοσ.
l0=0001 l1=001 l2=Arg l8=4 l9=225	ὑπεκπρὸ δὲ πόντον ἔταμνε νηῦσ ἤδη, κρατεροῖσιν ἐπειγομένη ἐρέτῃσιν καὶ μεγάλου ποταμοῖο καταβλώσκοντι ῥεέθρῳ· αὐτὰρ ἄναξ ἄτῃ πολυπήμονι, χεῖρασ ἀείρασ, Ἠέλιον καὶ Ζῆνα κακῶν ἐπιμάρτυρασ ἔργων κέκλετο, δεινὰ δὲ παντὶ παρασχεδὸν ἤπυε λαῷ· εἰ μή οἱ κούρην αὐτάγρετον ἢ ἀνὰ γαῖαν ἢ πλωτῆσ εὑρόντεσ ἔτ’ εἰν ἁλὸσ οἴδματι νῆα ἄξουσιν καὶ θυμὸν ἐνιπλήσει μενεαίνων τείσασθαι τάδε πάντα, δαήσονται κεφαλῇσιν πάντα χόλον καὶ πᾶσαν ἑὴν ὑποδέγμενοι ἄτην.
l0=0001 l1=001 l2=Arg l8=4 l9=235	Ὧσ ἔφατ’ Αἰήτησ.
l0=0001 l1=001 l2=Arg l8=4 l9=236	αὐτῷ δ’ ἐνὶ ἤματι Κόλχοι νῆάσ τ’ εἰρύσσαντο †καὶ ἄρμενα νηυσὶ† βάλοντο, αὐτῷ δ’ ἤματι πόντον ἀνήιον· οὐδέ κε φαίησ τόσσον νηίτην στόλον ἔμμεναι, ἀλλ’ οἰωνῶν ἰλαδὸν ἄσπετον ἔθνοσ ἐπιβρομέειν πελάγεσσιν.
l0=0001 l1=001 l2=Arg l8=4 l9=240	Οἱ δ’, ἀνέμου λαιψηρὰ θεῆσ βουλῇσιν ἀέντοσ Ἥρησ, ὄφρ’ ὤκιστα κακὸν Πελίαο δόμοισιν Αἰαίη Μήδεια Πελασγίδα γαῖαν ἵκηται, ἠοῖ ἐνὶ τριτάτῃ πρυμνήσια νηὸσ ἔδησαν Παφλαγόνων ἀκτῇσι, πάροιθ’ Ἅλυοσ ποταμοῖο· τῇ γάρ σφ’ ἐξαποβάντασ ἀρέσσασθαι θυέεσσιν ἠνώγει Ἑκάτην, καὶ δὴ τὰ μὲν ὅσσα θυηλήν κούρη πορσανέουσα τιτύσκετο (μήτε τισ ἴστωρ εἴη μήτ’ ἐμὲ θυμὸσ ἐποτρύνειεν ἀείδειν) ἅζομαι αὐδῆσαι· τό γε μὴν ἕδοσ ἐξέτι κείνου, ὅρρα θεᾷ ἥρωεσ ἐπὶ ῥηγμῖσιν ἔδειμαν, ἀνδράσιν ὀψιγόνοισι μένει καὶ τηλόσ’ ἰδέσθαι.
l0=0001 l1=001 l2=Arg l8=4 l9=252	αὐτίκα δ’ Αἰσονίδησ ἐμνήσατο, σὺν δὲ καὶ ὧλλοι ἥρωεσ, Φινῆοσ ὃ δὴ πλόον ἄλλον ἔειπεν ἐξ Αἴησ ἔσσεσθαι· ἀνώιστοσ δὲ τέτυκτο πᾶσιν ὁμῶσ.
l0=0001 l1=001 l2=Arg l8=4 l9=256	Ἄργοσ δὲ λιλαιομένοισ ἀγόρευσεν· ” .
l0=0001 l1=001 l2=Arg l8=4 l9=256	.
l0=0001 l1=001 l2=Arg l8=4 l9=256	.
l0=0001 l1=001 l2=Arg l8=4 l9=256	.
l0=0001 l1=001 l2=Arg l8=4 l9=256	.
l0=0001 l1=001 l2=Arg l8=4 l9=256	.
l0=0001 l1=001 l2=Arg l8=4 l9=256	νισσόμεθ’ Ὀρχομενόν, τὴν ἔχραεν ὔμμι περῆσαι νημερτὴσ ὅδε μάντισ ὅτῳ ξυνέβητε πάροιθεν.
l0=0001 l1=001 l2=Arg l8=4 l9=258	ἔστιν γὰρ πλόοσ ἄλλοσ, ὃν ἀθανάτων ἱερῆεσ πέφραδον οἳ Θήβησ Τριτωνίδοσ ἐκγεγάασιν.
l0=0001 l1=001 l2=Arg l8=4 l9=260	οὔπω τείρεα πάντα τά τ’ οὐρανῷ εἱλίσσονται, οὐδέ τί πω Δαναῶν ἱερὸν γένοσ ἦεν ἀκοῦσαι πευθομένοισ· οἶοι δ’ ἔσαν Ἀρκάδεσ Ἀπιδανῆεσ, Ἀρκάδεσ, οἳ καὶ πρόσθε σεληναίησ ὑδέονται ζώειν, φηγὸν ἔδοντεσ ἐν οὔρεσιν, οὐδὲ Πελασγίσ χθὼν τότε κυδαλίμοισιν ἀνάσσετο Δευκαλίδῃσιν, ἦμοσ ὅτ’ Ἠερίη πολυλήιοσ ἐκλήιστο μήτηρ Αἴγυπτοσ προτερηγενέων αἰζηῶν, καὶ ποταμὸσ Τρίτων εὐρύρροοσ ᾧ ὕπο πᾶσα ἄρδεται Ἠερίη, Διόθεν δέ μιν οὔποτε δεύει ὄμβροσ· ἅλισ προχοῇσιν ἀνασταχύουσιν ἄρουραι.
l0=0001 l1=001 l2=Arg l8=4 l9=271	ἔνθεν δή τινά φασι πέριξ διὰ πᾶσαν ὁδεῦσαι Εὐρώπην Ἀσίην τε, βίῃ καὶ κάρτεϊ λαῶν σφωιτέρων θάρσει τε πεποιθότα· μυρία δ’ ἄστη νάσσατ’ ἐποιχόμενοσ, τὰ μὲν ἤ ποθι ναιετάουσιν ἠὲ καὶ οὔ, πουλὺσ γὰρ ἄδην ἐπενήνοθεν αἰών· Αἶά γε μὴν ἔτι νῦν μένει ἔμπεδον, υἱωνοί τε τῶνδ’ ἀνδρῶν οὓσ †ὅγε καθίσσατο ναιέμεν Αἶαν· οἳ δή τοι γραπτῦσ πατέρων ἕθεν εἰρύονται, κύρβιασ οἷσ ἔνι πᾶσαι ὁδοὶ καὶ πείρατ’ ἔασιν ὑγρῆσ τε τραφερῆσ τε πέριξ ἐπινισσομένοισιν.
l0=0001 l1=001 l2=Arg l8=4 l9=281	ἔστι δέ τισ ποταμόσ, ὕπατον κέρασ Ὠκεανοῖο, εὐρύσ τε προβαθήσ τε καὶ ὁλκάδι νηὶ περῆσαι· Ἴστρον μιν καλέοντεσ ἑκὰσ διετεκμήραντο· ὃσ δή τοι τείωσ μὲν ἀπείρονα τέμνετ’ ἄρουραν εἷσ οἶοσ, πηγαὶ γὰρ ὑπὲρ πνοιῆσ βορέαο Ῥιπαίοισ ἐν ὄρεσσιν ἀπόπροθι μορμύρουσιν· ἀλλ’ ὁπόταν Θρῃκῶν Σκυθέων τ’ ἐπιβήσεται οὔρουσ, ἔνθα διχῇ, τὸ μὲν †ἔνθα μεθ’ ἡμετέρην ἅλα βάλλει τῇδ’ ὕδωρ, τὸ δ’ ὄπισθε βαθὺν †διὰ κόλπον ἵησιν σχιζόμενοσ πόντου Τρινακρίου εἰσανέχοντα, γαίῃ ὃσ ὑμετέρῃ παρακέκλιται, εἰ ἐτεὸν δή ὑμετέρησ γαίησ Ἀχελώιοσ ἐξανίησιν.“
l0=0001 l1=001 l2=Arg l8=4 l9=293	Ὧσ ἄρ’ ἔφη.
l0=0001 l1=001 l2=Arg l8=4 l9=294	τοῖσιν δὲ θεὰ τέρασ ἐγγυάλιξεν αἴσιον, ᾧ καὶ πάντεσ ἐπευφήμησαν ἰδόντεσ στέλλεσθαι τήνδ’ οἷμον· ἐπιπρὸ γὰρ ὁλκὸσ ἐτύχθη οὐρανίησ ἀκτῖνοσ, ὅπῃ καὶ ἀμεύσιμον ἦεν.
l0=0001 l1=001 l2=Arg l8=4 l9=297	γηθόσυνοι δέ, Λύκοιο καταυτόθι παῖδα λιπόντεσ, λαίφεσι πεπταμένοισιν ὑπεὶρ ἅλα ναυτίλλοντο οὔρεα Παφλαγόνων θηεύμενοι· οὐδὲ Κάραμβιν γνάμψαν, ἐπεὶ πνοιαί τε καὶ οὐρανίου πυρὸσ αἴγλη μίμνεν ἕωσ Ἴστροιο μέγαν ῥόον εἰσαφίκοντο.
l0=0001 l1=001 l2=Arg l8=4 l9=302	Κόλχοι δ’ αὖτ’, ἄλλοι μὲν ἐτώσια μαστεύοντεσ Κυανέασ Πόντοιο διὲκ πέτρασ ἐπέρησαν, ἄλλοι δ’ αὖ ποταμὸν μετεκίαθον, οἷσιν ἄνασσεν Ἄψυρτοσ, Καλὸν δὲ διὰ στόμα πεῖρε λιασθείσ· τῶ καὶ ὑπέφθη τούσγε βαλὼν ὑπὲρ αὐχένα γαίησ κόλπον ἔσω πόντοιο πανέσχατον Ἰονίοιο.
l0=0001 l1=001 l2=Arg l8=4 l9=308	Ἴστρῳ γάρ τισ νῆσοσ ἐέργεται οὔνομα Πεύκη τριγλώχιν, εὖροσ μὲν ἐσ αἰγιαλοὺσ ἀνέχουσα, στεινὸν δ’ αὖτ’ ἀγκῶνα ποτὶ ῥόον, ἀμφὶ δὲ δοιαί σχίζονται προχοαί· τὴν μὲν καλέουσι Νάρηκοσ, τὴν δ’ ὑπὸ τῇ νεάτῃ Καλὸν στόμα· τῇδε διαπρό Ἄψυρτοσ Κόλχοι τε θοώτερον ὡρμήθησαν, οἱ δ’ ὑψοῦ νήσοιο κατ’ ἀκροτάτησ ἐνέοντο τηλόθεν.
l0=0001 l1=001 l2=Arg l8=4 l9=316	εἱαμενῇσι δ’ ἐν ἄσπετα πώεα λεῖπον ποιμένεσ ἄγραυλοι νηῶν φόβῳ, οἷά τε θῆρασ ὀσσόμενοι πόντου μεγακήτεοσ ἐξανιόντασ· οὐ γάρ πω ἁλίασ γε πάροσ ποθὶ νῆασ ἴδοντο οὔτ’ οὖν Θρήιξιν μιγάδεσ Σκύθαι οὐδὲ Σίγυννοι, οὔτ’ αὖ Γραυκένιοι, οὔθ’ οἱ περὶ Λαύριον ἤδη Σίνδοι ἐρημαῖον πεδίον μέγα ναιετάοντεσ.
l0=0001 l1=001 l2=Arg l8=4 l9=322	αὐτὰρ ἐπεί τ’ Ἄγγουρον ὄροσ καὶ ἄπωθεν ἐόντα Ἀγγούρου ὄρεοσ σκόπελον παρὰ Καυλιακοῖο, ᾧ πέρι δὴ σχίζων Ἴστροσ ῥόον ἔνθα καὶ ἔνθα βάλλει ἁλόσ, πεδίον τε τὸ Λαύριον ἠμείψαντο, δή ῥα τότε Κρονίην Κόλχοι ἅλαδ’ ἐκπρομολόντεσ, πάντη, μή σφε λάθοιεν, ὑπετμήξαντο κελεύθουσ.
l0=0001 l1=001 l2=Arg l8=4 l9=328	οἱ δ’ ὄπιθεν ποταμοῖο κατήλυθον, †ἐκ δ’ ἐπέρησαν† δοιὰσ Ἀρτέμιδοσ Βρυγηίδασ ἀγχόθι νήσουσ.
l0=0001 l1=001 l2=Arg l8=4 l9=330	τῶν ἤτοι ἑτέρῃ μὲν ἐν ἱερὸν ἔσκεν ἔδεθλον· ἐν δ’ ἑτέρῃ, πληθὺν πεφυλαγμένοι Ἀψύρτοιο, βαῖνον· ἐπεὶ †κείνασ πολέων λίπον ἔνδοθι νήσουσ† αὔτωσ, ἁζόμενοι κούρην Διόσ, αἱ δὲ δὴ ἄλλαι στεινόμεναι Κόλχοισι πόρουσ εἴρυντο θαλάσσησ.
l0=0001 l1=001 l2=Arg l8=4 l9=335	ὧσ δὲ καὶ εἰσ ἀκτὰσ †πληθὺν λίπεν ἀγχόθι νήσουσ† μέσφα Σαλαγγῶνοσ ποταμοῦ καὶ Νέστιδοσ αἴησ.
l0=0001 l1=001 l2=Arg l8=4 l9=337	Ἔνθα κε λευγαλέῃ Μινύαι τότε δηιοτῆτι παυρότεροι πλεόνεσσιν ὑπείκαθον, ἀλλὰ πάροιθεν συνθεσίην, μέγα νεῖκοσ ἀλευάμενοι, ἐτάμοντο· κῶασ μὲν χρύσειον, ἐπεί σφισιν αὐτὸσ ὑπέστη Αἰήτησ, εἴ κέν οἱ ἀναπλήσειαν ἀέθλουσ, ἔμπεδον εὐδικίῃ σφέασ ἑξέμεν, εἴτε δόλοισιν εἴτε καὶ ἀμφαδίην αὔτωσ ἀέκοντοσ ἀπηύρων· αὐτὰρ Μήδειαν (†τὸ γὰρ πέλεν ἀμφήριστον) παρθέσθαι κούρῃ Λητωίδι νόσφιν ὁμίλου, εἰσόκε τισ δικάσῃσι θεμιστούχων βασιλήων εἴτε μιν εἰσ πατρὸσ χρειὼ δόμον αὖτισ ἱκάνειν εἴτε μεθ’ Ἑλλάδα γαῖαν ἀριστήεσσιν ἕπεσθαι.
l0=0001 l1=001 l2=Arg l8=4 l9=349	Ἔνθα δ’ ἐπεὶ τὰ ἕκαστα νόῳ πεμπάσσατο κούρη, δή ῥά μιν ὀξεῖαι κραδίην ἐλέλιξαν ἀνῖαι νωλεμέσ.
l0=0001 l1=001 l2=Arg l8=4 l9=352	αἶψα δὲ νόσφιν Ἰήσονα μοῦνον ἑταίρων ἐκπροκαλεσσαμένη ἄγεν ἄλλυδισ, ὄφρ’ ἐλίασθεν πολλὸν ἑκάσ, στονόεντα δ’ ἐνωπαδὶσ ἔκφατο μῦθον· ”Αἰσονίδη, τίνα τήνδε συναρτύνασθε μενοινήν ἀμφ’ ἐμοί;
l0=0001 l1=001 l2=Arg l8=4 l9=356	ἦέ σε πάγχυ λαθιφροσύναισ ἐνέηκαν ἀγλαί̈αι, τῶν δ’ οὔ τι μετατρέπῃ ὅσσ’ ἀγόρευεσ χρειοῖ ἐνισχόμενοσ;
l0=0001 l1=001 l2=Arg l8=4 l9=358	ποῦ τοι Διὸσ Ἱκεσίοιο ὅρκια, ποῦ δὲ μελιχραὶ ὑποσχεσίαι βεβάασιν;
l0=0001 l1=001 l2=Arg l8=4 l9=359	ᾗσ ἐγὼ οὐ κατὰ κόσμον ἀναιδήτῳ ἰότητι πάτρην τε κλέα τε μεγάρων αὐτούσ τε τοκῆασ νοσφισάμην, τά μοι ἦεν ὑπέρτατα, τηλόθι δ’ οἴη λυγρῇσιν κατὰ πόντον ἅμ’ ἀλκυόνεσσι φορεῦμαι, σῶν ἕνεκεν καμάτων, ἵνα μοι σόοσ ἀμφί τε βουσίν ἀμφί τε γηγενέεσσιν ἀναπλήσειασ ἀέθλουσ· ὕστατον αὖ καὶ κῶασ, ἐφ’ ᾧ πλόοσ ὔμμιν ἐτύχθη, εἷλεσ ἐμῇ ματίῃ, κατὰ δ’ οὐλοὸν αἶσχοσ ἔχευα θηλυτέραισ· τῶ φημὶ τεὴ κούρη τε δάμαρ τε αὐτοκασιγνήτη τε μεθ’ Ἑλλάδα γαῖαν ἕπεσθαι.
l0=0001 l1=001 l2=Arg l8=4 l9=369	πάντη νυν πρόφρων ὑπερίστασο, μηδέ με μούνην σεῖο λίπῃσ ἀπάνευθεν, ἐποιχόμενοσ βασιλῆασ, ἀλλ’ αὔτωσ εἴρυσο· δίκη δέ τοι ἔμπεδοσ ἔστω καὶ θέμισ ἣν ἄμφω συναρέσσαμεν· ἢ σύγ’ ἔπειτα φασγάνῳ αὐτίκα τόνδε μέσον διὰ λαιμὸν ἀμῆσαι, ὄφρ’ ἐπίηρα φέρωμαι ἐοικότα μαργοσύνῃσιν, σχέτλιε· †εἴ κέν με κασιγνήτοιο δικάσσῃ ἔμμεναι οὗτοσ ἄναξ τῷ ἐπίσχετε τάσδ’ ἀλεγεινάσ ἄμφω συνθεσίασ, πῶσ ἵξομαι ὄμματα πατρόσ;
l0=0001 l1=001 l2=Arg l8=4 l9=378	ἦ μάλ’ ἐυκλειήσ.
l0=0001 l1=001 l2=Arg l8=4 l9=379	τίνα δ’ οὐ τίσιν ἠὲ βαρεῖαν ἄτην οὐ σμυγερῶσ δεινῶν ὕπερ οἷα ἔοργα ὀτλήσω, σὺ δέ κεν θυμηδέα νόστον ἕλοιο;
l0=0001 l1=001 l2=Arg l8=4 l9=381	μὴ τόγε παμβασίλεια Διὸσ τελέσειεν ἄκοιτισ, ᾗ ἔπι κυδιάεισ· μνήσαιο δὲ καί ποτ’ ἐμεῖο στρευγόμενοσ καμάτοισι, δέροσ δέ τοι ἶσον ὀνείρῳ οἴχοιτ’ εἰσ ἔρεβοσ μεταμώνιον· ἐκ δέ σε πάτρησ αὐτίκ’ ἐμαὶ ἐλάσειαν Ἐρινύεσ, οἷα καὶ αὐτή σῇ πάθον ἀτροπίῃ· τὰ μὲν οὐ θέμισ ἀκράαντα ἐν γαίῃ πεσέειν, μάλα γὰρ μέγαν ἤλιτεσ ὅρκον, νηλεέσ· ἀλλ’ οὔ θήν μοι ἐπιλλίζοντεσ ὀπίσσω δὴν ἕσσεσθ’ εὔκηλοι ἕκητί γε συνθεσιάων.”
l0=0001 l1=001 l2=Arg l8=4 l9=390	Ὧσ φάτ’, ἀναζείουσα βαρὺν χόλον· ἵετο δ’ ἥγε νῆα καταφλέξαι διά τ’ †ἔμπεδα πάντα κεάσσαι, ἐν δὲ πεσεῖν αὐτὴ μαλερῷ πυρί.
l0=0001 l1=001 l2=Arg l8=4 l9=393	τοῖα δ’ Ἰήσων μειλιχίοισ ἐπέεσσιν ὑποδδείσασ προσέειπεν· ”Ἴσχεο, δαιμονίη· τὰ μὲν ἁνδάνει οὐδ’ ἐμοὶ αὐτῷ, ἀλλά τιν’ ἀμβολίην διζήμεθα δηιοτῆτοσ, ὅσσον δυσμενέων ἀνδρῶν νέφοσ ἀμφιδέδηεν εἵνεκα σεῦ.
l0=0001 l1=001 l2=Arg l8=4 l9=398	πάντεσ γὰρ ὅσοι χθόνα τήνδε νέμονται Ἀψύρτῳ μεμάασιν ἀμυνέμεν, ὄφρα σε πατρί, οἷά τε ληισθεῖσαν, ὑπότροπον οἴκαδ’ ἄγοιτο· αὐτοὶ δὲ στυγερῷ κεν ὀλοίμεθα πάντεσ ὀλέθρῳ, μείξαντεσ δαὶ̈ χεῖρασ· ὅ τοι καὶ ῥίγιον ἄλγοσ ἔσσεται, εἴ σε θανόντεσ ἕλωρ κείνοισι λίποιμεν.
l0=0001 l1=001 l2=Arg l8=4 l9=403	ἥδε δὲ συνθεσίη κρανέει δόλον ᾧ μιν ἐσ ἄτην βήσομεν· οὐδ’ ἂν ὁμῶσ περιναιέται ἀντιόωσι Κόλχοισ ἦρα φέροιεν ὑπὲρ σέο, νόσφιν ἄνακτοσ ὅσ τοι ἀοσσητήρ τε κασίγνητόσ τε τέτυκται, οὐδ’ ἂν ἐγὼ Κόλχοισιν ὑπείξαιμι πτολεμίζων ἀντιβίην, ὅτε μή με διὲξ εἰῶσι νέεσθαι.”
l0=0001 l1=001 l2=Arg l8=4 l9=409	Ἴσκεν ὑποσσαίνων· ἡ δ’ οὐλοὸν ἔκφατο μῦθον· “Φράζεο νῦν (χρειὼ γὰρ ἀεικελίοισιν ἐπ’ ἔργοισ καὶ τόδε μητίσασθαι, ἐπεὶ τὸ πρῶτον ἀάσθην ἀμπλακίῃ, θεόθεν δὲ κακὰσ ἤνυσσα μενοινάσ)· τύνη μὲν κατὰ μῶλον ἀλέξεο δούρατα Κόλχων, αὐτὰρ ἐγὼ κεῖνόν γε τεὰσ ἐσ χεῖρασ ἱκέσθαι μειλίξω· σὺ δέ μιν φαιδροῖσ ἀγαπάζεο δώροισ, εἴ κέν πωσ †κήρυκασ ἀπερχομένουσ πεπίθοιμι† οἰόθεν οἶον ἐμοῖσι συναρθμῆσαι ἐπέεσσιν.
l0=0001 l1=001 l2=Arg l8=4 l9=418	ἔνθ’ εἴ τοι τόδε ἔργον ἐφανδάνει, οὔτι μεγαίρω, κτεῖνέ τε καὶ Κόλχοισιν ἀείρεο δηιοτῆτα.”
l0=0001 l1=001 l2=Arg l8=4 l9=420	Ὧσ τώγε ξυμβάντε μέγαν δόλον ἠρτύναντο Ἀψύρτῳ, καὶ πολλὰ πόρον ξεινήια δῶρα· οἷσ μέτα καὶ πέπλον δόσαν ἱερὸν Ὑψιπυλείησ πορφύρεον.
l0=0001 l1=001 l2=Arg l8=4 l9=424	τὸν μέν ῥα Διωνύσῳ κάμον αὐταί Δίῃ ἐν ἀμφιάλῳ Χάριτεσ θεαί, αὐτὰρ ὁ παιδί δῶκε Θόαντι μεταῦτισ, ὁ δ’ αὖ λίπεν Ὑψιπυλείῃ, ἡ δ’ ἔπορ’ Αἰσονίδῃ πολέσιν μετὰ καὶ τὸ φέρεσθαι γλήνεσιν εὐεργὲσ ξεινήιον.
l0=0001 l1=001 l2=Arg l8=4 l9=428	οὔ μιν ἀφάσσων οὔτε κεν εἰσορόων γλυκὺν ἵμερον ἐμπλήσειασ· τοῦ δὲ καὶ ἀμβροσίη ὀδμὴ πέλεν ἐξέτι κείνου ἐξ οὗ ἄναξ αὐτὸσ Νυσήιοσ ἐγκατέλεκτο ἀκροχάλιξ οἴνῳ καὶ νέκταρι, καλὰ μεμαρπώσ στήθεα παρθενικῆσ Μινωίδοσ, ἥν ποτε Θησεύσ Κνωσσόθεν ἑσπομένην Δίῃ ἔνι κάλλιπε νήσῳ.
l0=0001 l1=001 l2=Arg l8=4 l9=434	ἡ δ’ ὅτε κηρύκεσσιν ἐπεξυνώσατο μύθουσ, θελγέμεν, εὖτ’ ἂν πρῶτα θεᾶσ περὶ νηὸν ἵκηται συνθεσίῃ νυκτόσ τε μέλαν κνέφασ ἀμφιβάλῃσιν, ἐλθέμεν, ὄφρα δόλον συμφράσσεται ᾧ κεν ἑλοῦσα χρύσειον μέγα κῶασ ὑπότροποσ αὖτισ ὀπίσσω βαίη ἐσ Αἰήταο δόμουσ· πέρι γάρ μιν ἀνάγκῃ υἱῆεσ Φρίξοιο δόσαν ξείνοισιν ἄγεσθαι— τοῖα παραιφαμένη, θελκτήρια φάρμακ’ ἔπασσεν αἰθέρι καὶ πνοιῇσι, τά κεν καὶ ἄπωθεν ἐόντα ἄγριον ἠλιβάτοιο κατ’ οὔρεοσ ἤγαγε θῆρα.
l0=0001 l1=001 l2=Arg l8=4 l9=444	Σχέτλι’ Ἔρωσ, μέγα πῆμα, μέγα στύγοσ ἀνθρώποισιν, ἐκ σέθεν οὐλόμεναί τ’ ἔριδεσ στοναχαί τε γόοι τε, ἄλγεά τ’ ἄλλ’ ἐπὶ τοῖσιν ἀπείρονα τετρήχασιν· δυσμενέων ἐπὶ παισὶ κορύσσεο δαῖμον ἀερθείσ οἷοσ Μηδείῃ στυγερὴν φρεσὶν ἔμβαλεσ ἄτην.
l0=0001 l1=001 l2=Arg l8=4 l9=449	Πῶσ γὰρ δὴ μετιόντα κακῷ ἐδάμασσεν ὀλέθρῳ Ἄψυρτον;
l0=0001 l1=001 l2=Arg l8=4 l9=451	τὸ γὰρ ἧμιν ἐπισχερὼ ἦεν ἀοιδῆσ.
l0=0001 l1=001 l2=Arg l8=4 l9=451	Ἦμοσ ὅτ’ Ἀρτέμιδοσ νηῷ ἔνι τήν γε λίποντο συνθεσίῃ, τοὶ μέν ῥα διάνδιχα νηυσὶν ἔκελσαν σφωιτέραισ κρινθέντεσ· ὁ δ’ ἐσ λόχον ᾖεν Ἰήσων, δέγμενοσ Ἄψυρτόν τε καὶ οὓσ ἐξαῦτισ ἑταίρουσ.
l0=0001 l1=001 l2=Arg l8=4 l9=455	αὐτὰρ ὅγ’, αἰνοτάτῃσιν ὑποσχεσίῃσι δολωθείσ, καρπαλίμωσ ᾗ νηὶ διὲξ ἁλὸσ οἶδμα περήσασ, νύχθ’ ὕπο λυγαίην ἱερῆσ ἐπεβήσετο νήσου· οἰόθι δ’ ἀντικρὺ μετιών, πειρήσατο μύθοισ εἷο κασιγνήτησ, ἀταλὸσ πάισ οἷα χαράδρησ χειμερίησ ἣν οὐδὲ δι’ αἰζηοὶ περόωσιν, εἴ κε δόλον ξείνοισιν ἐπ’ ἀνδράσι τεχνήσαιτο.
l0=0001 l1=001 l2=Arg l8=4 l9=462	καὶ τὼ μὲν τὰ ἕκαστα συνῄνεον ἀλλήλοισιν· αὐτίκα δ’ Αἰσονίδησ πυκινοῦ ἔκπαλτο λόχοιο γυμνὸν ἀνασχόμενοσ παλάμῃ ξίφοσ.
l0=0001 l1=001 l2=Arg l8=4 l9=465	αἶψα δὲ κούρη ἔμπαλιν ὄμματ’ ἔνεικε, καλυψαμένη ὀθόνῃσιν, μὴ φόνον ἀθρήσειε κασιγνήτοιο τυπέντοσ· τὸν δ’ ὅγε, βουτύποσ ὥστε μέγαν κερεαλκέα ταῦρον, πλῆξεν, ὀπιπτεύσασ νηοῦ σχεδὸν ὅν ποτ’ ἔδειμαν Ἀρτέμιδι Βρυγοὶ περιναιέται ἀντιπέρηθεν.
l0=0001 l1=001 l2=Arg l8=4 l9=470	τοῦ ὅγ’ ἐνὶ προδόμῳ γνὺξ ἤριπε· λοίσθια δ’ ἥρωσ θυμὸν ἀναπνείων, χερσὶν μέλαν ἀμφοτέρῃσιν αἷμα κατ’ ὠτειλὴν ὑποί̈σχετο, τῆσ δὲ καλύπτρην ἀργυφέην καὶ πέπλον ἀλευομένησ ἐρύθηνεν.
l0=0001 l1=001 l2=Arg l8=4 l9=474	ὀξὺ δὲ πανδαμάτωρ λοξῷ ἴδεν οἷον ἔρεξαν ὄμματι νηλειεῖσ ὀλοφώιον ἔργον Ἐρινύσ.
l0=0001 l1=001 l2=Arg l8=4 l9=476	ἥρωσ δ’ Αἰσονίδησ ἐξάργματα τάμνε θανόντοσ, τρὶσ δ’ ἀπέλειξε φόνου, τρὶσ δ’ ἐξ ἄγοσ ἔπτυσ’ ὀδόντων, ἣ θέμισ αὐθέντῃσι δολοκτασίασ ἱλάεσθαι· ὑγρὸν δ’ ἐν γαίῃ κρύψεν νέκυν, ἔνθ’ ἔτι νῦν περ κείαται ὀστέα κεῖνα μετ’ ἀνδράσιν Ἀψυρτεῦσιν.
l0=0001 l1=001 l2=Arg l8=4 l9=481	Οἱ δ’ ἄμυδισ πυρσοῖο σέλασ προπάροιθεν ἰδόντεσ τό σφιν παρθενικὴ τέκμαρ μετιοῦσιν ἄειρεν, Κολχίδοσ ἀγχόθι νηὸσ ἑὴν παρὰ νῆα βάλοντο ἥρωεσ, Κόλχων δ’ ὄλεκον στόλον, ἠύτε κίρκοι φῦλα πελειάων ἠὲ μέγα πῶυ λέοντεσ ἀγρότεροι κλονέουσιν ἐνὶ σταθμοῖσι θορόντεσ· οὐδ’ ἄρα τισ κείνων θάνατον φύγε, πάντα δ’ ὅμιλον πῦρ ἅτε δηιόωντεσ ἐπέδραμον.
l0=0001 l1=001 l2=Arg l8=4 l9=489	ὀψὲ δ’ Ἰήσων ἤντησεν, μεμαὼσ ἐπαμυνέμεν—οὐ μάλ’ ἀρωγῆσ δευομένοισ, ἤδη δὲ καὶ ἀμφ’ αὐτοῖο μέλοντο.
l0=0001 l1=001 l2=Arg l8=4 l9=491	Ἔνθα δὲ ναυτιλίησ πυκινὴν πέρι μητιάασκον ἑζόμενοι βουλήν, ἐπὶ δέ σφισιν ἤλυθε κούρη φραζομένοισ.
l0=0001 l1=001 l2=Arg l8=4 l9=494	Πηλεὺσ δὲ παροίτατοσ ἔκφατο μῦθον· ”Ἤδη νῦν κέλομαι νύκτωρ ἔτι νῆ’ ἐπιβάντασ εἰρεσίῃ περάαν πλόον ἀντίον ᾧ ἐπέχουσι δήιοι.
l0=0001 l1=001 l2=Arg l8=4 l9=497	ἠῶθεν γὰρ ἐπαθρήσαντασ ἕκαστα ἔλπομαι οὐχ ἕνα μῦθον ὅτισ προτέρωσε δίεσθαι ἡμέασ ὀτρυνέει τοὺσ πεισέμεν, οἷά τ’ ἄνακτοσ εὔνιδεσ ἀργαλέῃσι διχοστασίῃσ κεδόωνται· ῥηιδίη δέ κεν ἄμμι, κεδασθέντων δίχα λαῶν, ἥδ’ εἴη μετέπειτα κατερχομένοισι κέλευθοσ.”
l0=0001 l1=001 l2=Arg l8=4 l9=502	Ὧσ ἔφατ’· ᾔνησαν δὲ νέοι ἔποσ Αἰακίδαο.
l0=0001 l1=001 l2=Arg l8=4 l9=503	ῥίμφα δὲ νῆ’ ἐπιβάντεσ ἐπερρώοντ’ ἐλάτῃσιν νωλεμέσ, ὄφρ’ ἱερὴν Ἠλεκτρίδα νῆσον ἵκοντο, ἀλλάων ὑπάτην, ποταμοῦ σχεδὸν Ἠριδανοῖο.
l0=0001 l1=001 l2=Arg l8=4 l9=506	Κόλχοι δ’ ὁππότ’ ὄλεθρον ἐπεφράσθησαν ἄνακτοσ, ἤτοι μὲν δίζεσθαι ἐπέχραον ἔνδοθι πάσησ Ἀργὼ καὶ Μινύασ Κρονίησ ἁλόσ, ἀλλ’ ἀπέρυκεν Ἥρη σμερδαλέῃσι κατ’ αἰθέροσ ἀστεροπῇσιν.
l0=0001 l1=001 l2=Arg l8=4 l9=510	ὕστατον αὖ (δὴ γάρ τε Κυταιίδοσ ἤθεα γαίησ στύξαν ἀτυζόμενοι χόλον ἄγριον Αἰήταο) ἔμπεδον ἄλλυδισ ἄλλοι ἀφορμηθέντεσ ἔνασθεν· οἱ μὲν ἐπ’ αὐτάων νήσων ἔβαν ᾗσιν ἐπέσχον ἥρωεσ, ναίουσι δ’ ἐπώνυμοι Ἀψύρτοιο· οἱ δ’ ἄρ’ ἐπ’ Ἰλλυρικοῖο μελαμβαθέοσ ποταμοῖο, τύμβοσ ἵν’ Ἁρμονίησ Κάδμοιό τε, πύργον ἔδειμαν, ἀνδράσιν Ἐγχελέεσσιν ἐφέστιοι· οἱ δ’ ἐν ὄρεσσιν ἐνναίουσιν ἅπερ τε Κεραύνια κικλήσκονται ἐκ τόθεν ἐξότε τούσγε Διὸσ Κρονίδαο κεραυνοί νῆσον ἐσ ἀντιπέραιαν ἀπέτραπον ὁρμηθῆναι.
l0=0001 l1=001 l2=Arg l8=4 l9=521	Ἥρωεσ δ’, ὅτε δή σφιν ἐείσατο νόστοσ ἀπήμων, δή ῥα τότε προμολόντεσ ἐπὶ χθονὶ πείσματ’ ἔδησαν Ὑλλήων· νῆσοι γὰρ ἐπιπρούχοντο θαμειαί ἀργαλέην πλώουσιν ὁδὸν μεσσηγὺσ ἔχουσαι.
l0=0001 l1=001 l2=Arg l8=4 l9=525	οὐδέ σφιν, ὡσ καὶ πρίν, ἀνάρσια μητιάασκον Ὑλλῆεσ, πρὸσ δ’ αὐτοὶ ἐμηχανόωντο κέλευθον, μισθὸν ἀειράμενοι τρίποδα μέγαν Ἀπόλλωνοσ.
l0=0001 l1=001 l2=Arg l8=4 l9=528	δοιοὺσ γὰρ τρίποδασ τηλοῦ πόρε Φοῖβοσ ἄγεσθαι Αἰσονίδῃ περόωντι κατὰ χρέοσ, ὁππότε Πυθώ ἱρὴν πευσόμενοσ μετεκίαθε τῆσδ’ ὑπὲρ αὐτῆσ ναυτιλίησ· πέπρωτο δ’, ὅπῃ χθονὸσ ἱδρυθεῖεν, μήποτε τὴν δῄοισιν ἀναστήσεσθαι ἰοῦσιν.
l0=0001 l1=001 l2=Arg l8=4 l9=533	τούνεκεν εἰσέτι νῦν κείνῃ ὅδε κεύθεται αἴῃ ἀμφὶ πόλιν Ἀγανὴν Ὑλληίδα, πολλὸν ἔνερθεν οὔδεοσ, ὥσ κεν ἄφαντοσ ἀεὶ μερόπεσσι πέλοιτο.
l0=0001 l1=001 l2=Arg l8=4 l9=536	οὐ μὲν ἔτι ζώοντα καταυτόθι τέτμον ἄνακτα Ὕλλον, ὃν εὐειδὴσ Μελίτη τέκεν Ἡρακλῆι δήμῳ Φαιήκων· ὁ γὰρ οἰκία Ναυσιθόοιο Μάκριν τ’ εἰσαφίκανε, Διωνύσοιο τιθήνην, νιψόμενοσ παίδων ὀλοὸν φόνον· ἔνθ’ ὅγε κούρην Αἰγαίου ἐδάμασσεν ἐρασσάμενοσ ποταμοῖο, νηιάδα Μελίτην, ἡ δὲ σθεναρὸν τέκεν Ὕλλον· οὐδ’ ἄρ’ ὅγ’ ἡβήσασ αὐτῇ ἐνὶ ἔλδετο νήσῳ ναίειν κοιρανέοντοσ ὑπ’ ὀφρύσι Ναυσιθόοιο· βῆ δ’ ἅλαδε Κρονίην, αὐτόχθονα λαὸν ἀγείρασ Φαιήκων, σὺν γάρ οἱ ἄναξ πόρσυνε κέλευθον ἥρωσ Ναυσίθοοσ· τόθι δ’ εἵσατο· καί μιν ἔπεφνον Μέντορεσ, ἀγραύλοισιν ἀλεξόμενοι περὶ βουσίν.
l0=0001 l1=001 l2=Arg l8=4 l9=551	Ἀλλὰ θεαί, πῶσ τῆσδε παρὲξ ἁλὸσ ἀμφί τε γαῖαν Αὐσονίην νήσουσ τε Λιγυστίδασ, αἳ καλέονται Στοιχάδεσ, Ἀργῴησ περιώσια σήματα νηόσ νημερτὲσ πέφαται;
l0=0001 l1=001 l2=Arg l8=4 l9=555	τίσ ἀπόπροθι τόσσον ἀνάγκη καὶ χρειώ σφ’ ἐκόμισσε;
l0=0001 l1=001 l2=Arg l8=4 l9=556	τίνεσ σφέασ ἤγαγον αὖραι;
l0=0001 l1=001 l2=Arg l8=4 l9=556	Αὐτόν που μεγαλωστὶ δεδουπότοσ Ἀψύρτοιο Ζῆνα θεῶν βασιλῆα χόλοσ λάβεν οἷον ἔρεξαν, Αἰαίησ δ’ ὀλοὸν τεκμήρατο δήνεσι Κίρκησ αἷμ’ ἀπονιψαμένουσ πρό τε μυρία πημανθέντασ νοστήσειν.
l0=0001 l1=001 l2=Arg l8=4 l9=561	τὸ μὲν οὔ τισ ἀριστήων ἐνόησεν· ἀλλ’ ἔθεον γαίησ Ὑλληίδοσ ἐξανιόντεσ τηλόθι, τὰσ δ’ ἀπέλειπον ὅσαι Κόλχοισι πάροιθεν ἑξείησ πλήθοντο Λιβυρνίδεσ εἰν ἁλὶ νῆσοι, Ἴσσα τε Δυσκέλαδόσ τε καὶ ἱμερτὴ Πιτύεια· αὐτὰρ ἔπειτ’ ἐπὶ τῇσι παραὶ Κέρκυραν ἵκοντο, ἔνθα Ποσειδάων Ἀσωπίδα νάσσατο κούρην, ἠύκομον Κέρκυραν, ἑκὰσ Φλειουντίδοσ αἴησ, ἁρπάξασ ὑπ’ ἔρωτι· μελαινομένην δέ μιν ἄνδρεσ ναυτίλοι ἐκ πόντοιο κελαινῇ πάντοθεν ὕλῃ δερκόμενοι, Κέρκυραν ἐπικλείουσι Μέλαιναν· τῇ δ’ ἐπὶ καὶ Μελίτην, λιαρῷ περιγηθέεσ οὔρῳ, αἰπεινήν τε Κερωσσόν, ὕπερθε δὲ πολλὸν ἐοῦσαν Νυμφαίην παράμειβον, ἵνα κρείουσα Καλυψώ Ἀτλαντὶσ ναίεσκε.
l0=0001 l1=001 l2=Arg l8=4 l9=575	τὰ δ’ ἠεροειδέα λεύσσειν οὔρεα δοιάζοντο Κεραύνια· καὶ τότε βουλάσ ἀμφ’ αὐτοῖσ Ζηνόσ †τε μέγαν χόλον ἐφράσαθ’ Ἥρη, μηδομένη δ’ ἄνυσιν τοῖο πλόου, ὦρσεν ἀέλλασ ἀντικρύ· τοὶ δ’ αὖτισ ἀναρπάγδην φορέοντο νήσου ἔπι κραναῆσ Ἠλεκτρίδοσ.
l0=0001 l1=001 l2=Arg l8=4 l9=580	αὐτίκα δ’ ἄφνω ἴαχεν ἀνδρομέῃ ἐνοπῇ μεσσηγὺ θεόντων αὐδῆεν γλαφυρῆσ νηὸσ δόρυ, τόρρ’ ἀνὰ μέσσην στεῖραν Ἀθηναίη Δωδωνίδοσ ἥρμοσε φηγοῦ.
l0=0001 l1=001 l2=Arg l8=4 l9=583	τοὺσ δ’ ὀλοὸν †μεσσηγὺ δέοσ λάβεν εἰσαί̈οντασ φθογγήν τε Ζηνόσ τε βαρὺν χόλον· οὐ γὰρ ἀλύξειν ἔννεπεν οὔτε πόρουσ δολιχῆσ ἁλὸσ οὔτε θυέλλασ ἀργαλέασ, ὅτε μὴ Κίρκη φόνον Ἀψύρτοιο νηλέα νίψειεν· Πολυδεύκεα δ’ εὐχετάασθαι Κάστορά τ’ ἀθανάτοισι θεοῖσ ἤνωγε κελεύθουσ Αὐσονίησ ἔντοσθε πορεῖν ἁλόσ, ᾗ ἔνι Κίρκην δήουσιν, Πέρσησ τε καὶ Ἠελίοιο θύγατρα.
l0=0001 l1=001 l2=Arg l8=4 l9=591	Ὧσ Ἀργὼ ἰάχησεν ὑπὸ κνέφασ.
l0=0001 l1=001 l2=Arg l8=4 l9=592	οἱ δ’ ἀνόρουσαν Τυνδαρίδαι καὶ χεῖρασ ἀνέσχεθον ἀθανάτοισιν εὐχόμενοι τὰ ἕκαστα· κατηφείη δ’ ἔχεν ἄλλουσ ἥρωασ Μινύασ.
l0=0001 l1=001 l2=Arg l8=4 l9=595	ἡ δ’ ἔσσυτο πολλὸν ἐπιπρό λαίφεσιν.
l0=0001 l1=001 l2=Arg l8=4 l9=596	ἐσ δ’ ἔβαλον μύχατον ῥόον Ἠριδανοῖο, ἔνθα ποτ’ αἰθαλόεντι τυπεὶσ πρὸσ στέρνα κεραυνῷ ἡμιδαὴσ Φαέθων πέσεν ἅρματοσ Ἠελίοιο λίμνησ ἐσ προχοὰσ πολυβενθέοσ· ἡ δ’ ἔτι νῦν περ τραύματοσ αἰθομένοιο βαρὺν ἀνακηκίει ἀτμόν, οὐδέ τισ ὕδωρ κεῖνο διὰ πτερὰ κοῦφα τανύσσασ οἰωνὸσ δύναται βαλέειν ὕπερ, ἀλλὰ μεσηγύσ φλογμῷ ἐπιθρῴσκει πεποτημένοσ.
l0=0001 l1=001 l2=Arg l8=4 l9=603	ἀμφὶ δὲ κοῦραι Ἡλιάδεσ ταναῇσιν †ἀείμεναι αἰγείροισιν μύρονται κινυρὸν μέλεαι γόον, ἐκ δὲ φαεινάσ ἠλέκτρου λιβάδασ βλεφάρων προχέουσιν ἔραζε· αἱ μέν τ’ ἠελίῳ ψαμάθοισ ἔπι τερσαίνονται, εὖτ’ ἂν δὲ κλύζῃσι κελαινῆσ ὕδατα λίμνησ ἠιόνασ πνοιῇ πολυηχέοσ ἐξ ἀνέμοιο, δὴ τότ’ ἐσ Ἠριδανὸν προκυλίνδεται ἀθρόα πάντα κυμαίνοντι ῥόῳ.
l0=0001 l1=001 l2=Arg l8=4 l9=611	Κελτοὶ δ’ ἐπὶ βάξιν ἔθεντο ὡσ ἄρ’ Ἀπόλλωνοσ τάδε δάκρυα Λητοί̈δαο ἐμφέρεται δίναισ, ἅ τε μυρία χεῦε πάροιθεν, ἦμοσ Ὑπερβορέων ἱερὸν γένοσ εἰσαφίκανεν, οὐρανὸν αἰγλήεντα λιπὼν ἐκ πατρὸσ ἐνιπῆσ, χωόμενοσ περὶ παιδὶ τὸν ἐν λιπαρῇ Λακερείῃ δῖα Κορωνὶσ ἔτικτεν ἐπὶ προχοῇσ Ἀμύροιο.
l0=0001 l1=001 l2=Arg l8=4 l9=617	καὶ τὰ μὲν ὧσ κείνοισι μετ’ ἀνδράσι κεκλήισται· τοὺσ δ’ οὔτε βρώμησ ᾕρει πόθοσ οὔτε ποτοῖο, οὔτ’ ἐπὶ γηθοσύνασ νόοσ ἐτράπετ’· ἀλλ’ ἄρα τοίγε ἤματα μὲν στρεύγοντο περιβληχρὸν βαρύθοντεσ ὀδμῇ λευγαλέῃ τήν ῥ’ ἄσχετον ἐξανίεσκον τυφομένου Φαέθοντοσ ἐπιρροαὶ Ἠριδανοῖο, νυκτὸσ δ’ αὖ γόον ὀξὺν ὀδυρομένων ἐσάκουον Ἡλιάδων λιγέωσ· τὰ δὲ δάκρυα †μυρομένῃσιν οἷον ἐλαιηραὶ στάγεσ ὕδασιν ἐμφορέοντο.
l0=0001 l1=001 l2=Arg l8=4 l9=626	Ἐκ δὲ τόθεν Ῥοδανοῖο βαθὺν ῥόον εἰσεπέρησαν, ὅσ τ’ εἰσ Ἠριδανὸν μετανίσσεται, ἄμμιγα δ’ ὕδωρ ἐν ξυνοχῇ βέβρυχε κυκώμενον.
l0=0001 l1=001 l2=Arg l8=4 l9=629	αὐτὰρ ὁ γαίησ ἐκ μυχάτησ, ἵνα τ’ εἰσὶ πύλαι καὶ ἐδέθλια Νυκτόσ, ἔνθεν ἀπορνύμενοσ, τῇ μέν τ’ ἐπερεύγεται ἀκτάσ Ὠκεανοῦ, τῇ δ’ αὖτε μετ’ Ἰονίην ἅλα βάλλει, τῇ δ’ ἐπὶ Σαρδόνιον πέλαγοσ καὶ ἀπείρονα κόλπον ἑπτὰ διὰ στομάτων ἵει ῥόον.
l0=0001 l1=001 l2=Arg l8=4 l9=634	ἐκ δ’ ἄρα τοῖο λίμνασ εἰσέλασαν δυσχείμονασ αἵ τ’ ἀνὰ Κελτῶν ἤπειρον πέπτανται ἀθέσφατοι.
l0=0001 l1=001 l2=Arg l8=4 l9=636	ἔνθα κεν οἵγε ἄτῃ ἀεικελίῃ πέλασαν· φέρε γάρ τισ ἀπορρώξ κόλπον ἐσ Ὠκεανοῖο, τὸν οὐ προδαέντεσ ἔμελλον εἰσβαλέειν.
l0=0001 l1=001 l2=Arg l8=4 l9=639	τόθεν οὔ κεν ὑπότροποι ἐξεσάωθεν· ἀλλ’ Ἥρη σκοπέλοιο καθ’ Ἑρκυνίου ἰάχησεν οὐρανόθεν προθοροῦσα, φόβῳ δ’ ἐτίναχθεν ἀυτῆσ πάντεσ ὁμῶσ, δεινὸν γὰρ ἐπὶ μέγασ ἔβραχεν αἰθήρ· ἂψ δὲ παλιντροπόωντο θεᾶσ ὕπο καί ῥ’ ἐνόησαν τήνδ’ οἷμον τῇπέρ τε καὶ ἔπλετο νόστοσ ἰοῦσι.
l0=0001 l1=001 l2=Arg l8=4 l9=644	δηναιοὶ δ’ ἀκτὰσ ἁλιμυρέασ εἰσαφίκοντο, Ἥρησ ἐννεσίῃσι δι’ ἔθνεα μυρία Κελτῶν καὶ Λιγύων περόωντεσ ἀδήιοι, ἀμφὶ γὰρ αἰνήν ἠέρα χεῦε θεὰ πάντ’ ἤματα νισσομένοισιν.
l0=0001 l1=001 l2=Arg l8=4 l9=648	μεσσότατον δ’ ἄρα τοίγε διὰ στόμα νηὶ βαλόντεσ, Στοιχάδασ εἰσαπέβαν νήσουσ, σόοι εἵνεκα κούρων Ζηνόσ· ὃ δὴ βωμοί τε καὶ ἱερὰ τοῖσι τέτυκται ἔμπεδον, οὐδ’ οἶον κείνησ ἐπίουροι ἕποντο ναυτιλίησ, Ζεὺσ δέ σφι καὶ ὀψιγόνων πόρε νῆασ.
l0=0001 l1=001 l2=Arg l8=4 l9=653	Στοιχάδασ αὖτε λιπόντεσ ἐσ Αἰθαλίην ἐπέρησαν νῆσον, ἵνα ψηφῖσιν ἀπωμόρξαντο καμόντεσ ἱδρῶ ἅλισ· χροιῇ δὲ κατ’ αἰγιαλοῖο κέχυνται εἴκελοι ἐν δὲ σόλοι καὶ τρύχεα θέσκελα κείνων· ἔνθα λιμὴν Ἀργῷοσ ἐπωνυμίην πεφάτισται.
l0=0001 l1=001 l2=Arg l8=4 l9=658	Καρπαλίμωσ δ’ ἐνθένδε διὲξ ἁλὸσ οἶδμα νέοντο Αὐσονίησ, ἀκτὰσ Τυρσηνίδασ εἰσορόωντεσ, ἷξον δ’ Αἰαίησ λιμένα κλυτόν.
l0=0001 l1=001 l2=Arg l8=4 l9=661	ἐκ δ’ ἄρα νηόσ πείσματ’ ἐπ’ ἠιόνων σχεδόθεν βάλον· ἔνθα δὲ Κίρκην εὗρον ἁλὸσ νοτίδεσσι κάρη περιφαιδρύνουσαν, τοῖον γὰρ νυχίοισιν ὀνείρασιν ἐπτοίητο· αἵματί οἱ θάλαμοί τε καὶ ἕρκεα πάντα δόμοιο μύρεσθαι δόκεον, φλὸξ δ’ ἀθρόα φάρμακ’ ἔδαπτεν οἷσι πάροσ ξείνουσ θέλγ’ ἀνέρασ ὅστισ ἵκοιτο· τὴν δ’ αὐτὴ φονίῳ σβέσεν αἵματι πορφύρουσαν, χερσὶν ἀφυσσαμένη, λῆξεν δ’ ὀλοοῖο φόβοιο.
l0=0001 l1=001 l2=Arg l8=4 l9=669	τῶ καὶ ἐπιπλομένησ ἠοῦσ νοτίδεσσι θαλάσσησ ἐγρομένη πλοκάμουσ τε καὶ εἵματα φαιδρύνεσκεν.
l0=0001 l1=001 l2=Arg l8=4 l9=671	θῆρεσ δ’, οὐ θήρεσσιν ἐοικότεσ ὠμηστῇσιν οὐδὲ μὲν οὐδ’ ἄνδρεσσιν ὁμὸν δέμασ, ἄλλο δ’ ἀπ’ ἄλλων συμμιγέεσ γενέων, κίον ἀθρόοι, ἠύτε μῆλα ἐκ σταθμῶν ἅλισ εἶσιν ὀπηδεύοντα νομῆι.
l0=0001 l1=001 l2=Arg l8=4 l9=675	τοίουσ καὶ προτέρουσ ἐξ ἰλύοσ ἐβλάστησεν χθὼν αὐτὴ μικτοῖσιν ἀρηρεμένουσ μελέεσσιν, οὔπω διψαλέῳ μάλ’ ὑπ’ ἠέρι πιληθεῖσα οὐδέ πω ἀζαλέοιο βολαῖσ τόσον ἠελίοιο ἰκμάδασ αἰνυμένου· τὰ δ’ ἐπὶ στίχασ ἤγαγεν αἰών συγκρίνασ.
l0=0001 l1=001 l2=Arg l8=4 l9=681	τὼσ οἵγε φυὴν ἀίδηλοι ἕποντο, ἥρωασ δ’ ἕλε θάμβοσ ἀπείριτον.
l0=0001 l1=001 l2=Arg l8=4 l9=682	αἶψα δ’ ἕκαστοσ, Κίρκησ εἴσ τε φυὴν εἴσ τ’ ὄμματα παπταίνοντεσ, ῥεῖα κασιγνήτην φάσαν ἔμμεναι Αἰήταο.
l0=0001 l1=001 l2=Arg l8=4 l9=684	Ἡ δ’ ὅτε δὴ νυχίων ἀπὸ δείματα πέμψεν ὀνείρων, αὐτίκ’ ἔπειτ’ ἄψορρον ἀπέστιχε, τοὺσ δ’ ἅμ’ ἕπεσθαι χειρὶ καταρρέξασα δολοφροσύνῃσιν ἄνωγεν.
l0=0001 l1=001 l2=Arg l8=4 l9=687	ἔνθ’ ἤτοι πληθὺσ μὲν ἐφετμαῖσ Αἰσονίδαο μίμνον ἀπηλεγέωσ, ὁ δ’ ἐρύσσατο Κολχίδα κούρην· ἄμφω δ’ ἑσπέσθην αὐτὴν ὁδόν, ἔστ’ ἀφίκοντο Κίρκησ ἐσ μέγαρον.
l0=0001 l1=001 l2=Arg l8=4 l9=691	τοὺσ δ’ ἐν λιπαροῖσι κέλευεν ἥγε θρόνοισ ἕζεσθαι, ἀμηχανέουσα κιόντων· τὼ δ’ ἄνεῳ καὶ ἄναυδοι ἐφ’ ἑστίῃ ἀίξαντε ἵζανον, ἥ τε δίκη λυγροῖσ ἱκέτῃσι τέτυκται, ἡ μὲν ἐπ’ ἀμφοτέραισ θεμένη χείρεσσι μέτωπα, αὐτὰρ ὁ κωπῆεν μέγα φάσγανον ἐν χθονὶ πήξασ ᾧπέρ τ’ Αἰήταο πάιν κτάνεν· οὐδέ ποτ’ ὄσσε ἰθὺσ ἐνὶ βλεφάροισιν ἀνέσχεθον.
l0=0001 l1=001 l2=Arg l8=4 l9=698	αὐτίκα δ’ ἔγνω Κίρκη φύξιον οἶτον ἀλιτροσύνασ τε φόνοιο.
l0=0001 l1=001 l2=Arg l8=4 l9=699	τῶ καὶ ὀπιζομένη Ζηνὸσ θέμιν Ἱκεσίοιο, ὃσ μέγα μὲν κοτέει, μέγα δ’ ἀνδροφόνοισιν ἀρήγει, ῥέζε θυηπολίην οἵῃ τ’ ἀπολυμαίνονται νηλειτεῖσ ἱκέται, ὅτ’ ἐφέστιοι ἀντιόωσιν.
l0=0001 l1=001 l2=Arg l8=4 l9=703	πρῶτα μὲν ἀτρέπτοιο λυτήριον ἥγε φόνοιο τειναμένη καθύπερθε συὸσ τέκοσ, ἧσ ἔτι μαζοί πλήμυρον λοχίησ ἐκ νηδύοσ, αἵματι χεῖρασ τέγγεν, ἐπιτμήγουσα δέρην· αὖτισ δὲ καὶ ἄλλοισ μείλισσεν χύτλοισι Καθάρσιον ἀγκαλέουσα Ζῆνα παλαμναίων τιμήορον ἱκεσίῃσι.
l0=0001 l1=001 l2=Arg l8=4 l9=709	καὶ τὰ μὲν ἀθρόα πάντα δόμων ἐκ λύματ’ ἔνεικαν νηιάδεσ πρόπολοι, ταί οἱ πόρσυνον ἕκαστα· ἡ δ’ εἴσω πελανοὺσ μείλικτρά τε νηφαλίῃσιν καῖεν ἐπ’ εὐχωλῇσι παρέστιοσ, ὄφρα χόλοιο σμερδαλέασ παύσειεν Ἐρινύασ ἠδὲ καὶ αὐτόσ εὐμειδήσ τε πέλοιτο καὶ ἤπιοσ ἀμφοτέροισιν, εἴτ’ οὖν ὀθνείῳ μεμιασμένοι αἵματι χεῖρασ εἴτε καὶ ἐμφύλῳ προσκηδέεσ ἀντιόῳεν.
l0=0001 l1=001 l2=Arg l8=4 l9=717	Αὐτὰρ ἐπεὶ μάλα πάντα πονήσατο, δὴ τότ’ ἔπειτα εἷσεν ἐπὶ ξεστοῖσιν ἀναστήσασα θρόνοισιν, καὶ δ’ αὐτὴ πέλασ ἷζεν ἐνωπαδίσ.
l0=0001 l1=001 l2=Arg l8=4 l9=720	αἶψα δὲ μύθῳ χρειὼ ναυτιλίην τε διακριδὸν ἐξερέεινεν, ἠδ’ ὁπόθεν μετὰ γαῖαν ἑὴν καὶ δώματ’ ἰόντεσ αὔτωσ ἱδρύθησαν ἐφέστιοι· ἦ γὰρ ὀνείρων μνῆστισ ἀεικελίη δῦνεν φρένασ ὁρμαίνουσαν, ἵετο δ’ αὖ κούρησ ἐμφύλιον ἴδμεναι ὀμφήν αὐτίχ’ ὅπωσ ἐνόησεν ἀπ’ οὔδεοσ ὄσσε βαλοῦσαν· πᾶσα γὰρ Ἠελίου γενεὴ ἀρίδηλοσ ἰδέσθαι ἦεν, ἐπεὶ βλεφάρων ἀποτηλόθι μαρμαρυγῇσιν οἷόν τε χρυσέην ἀντώπιον ἵεσαν αἴγλην.
l0=0001 l1=001 l2=Arg l8=4 l9=729	ἡ δ’ ἄρα τῇ τὰ ἕκαστα διειρομένῃ κατέλεξεν, Κολχίδα γῆρυν ἱεῖσα, βαρύφρονοσ Αἰήταο κούρη μειλιχίωσ· ἠμὲν στόλον ἠδὲ κελεύθουσ ἡρώων, ὅσα τ’ ἀμφὶ θοοῖσ ἐμόγησαν ἀέθλοισ· ὥσ τε κασιγνήτησ πολυκηδέοσ ἤλιτε βουλαῖσ· ὥσ τ’ ἀπονόσφιν ἄλυξεν ὑπέρβια δείματα πατρόσ σὺν παισὶ Φρίξοιο.
l0=0001 l1=001 l2=Arg l8=4 l9=736	φόνον δ’ ἀλέεινεν ἐνισπεῖν Ἀψύρτου, τὴν δ’ οὔτι νόῳ λάθεν· ἀλλὰ καὶ ἔμπησ μυρομένην ἐλέαιρεν, ἔποσ δ’ ἐπὶ τοῖον ἔειπεν· “Σχετλίη, ἦ ῥα κακὸν καὶ ἀεικέα μήσαο νόστον.
l0=0001 l1=001 l2=Arg l8=4 l9=739	ἔλπομαι οὐκ ἐπὶ δήν σε βαρὺν χόλον Αἰήταο ἐκφυγέειν, τάχα δ’ εἶσι καὶ Ἑλλάδοσ ἤθεα γαίησ τεισόμενοσ φόνον υἷοσ, ὅτ’ ἄσχετα ἔργα τέλεσσασ.
l0=0001 l1=001 l2=Arg l8=4 l9=742	ἀλλ’ ἐπεὶ οὖν ἱκέτισ καὶ ὁμόγνιοσ ἔπλευ ἐμεῖο, ἄλλο μὲν οὔτι κακὸν μητίσομαι ἐνθάδ’ ἰούσῃ· ἔρχεο δ’ ἐκ μεγάρων, ξείνῳ συνοπηδὸσ ἐοῦσα ὅντινα τοῦτον ἄιστον ἀνεύραο πατρὸσ ἄνευθεν, μηδέ με γουνάσσηαι ἐφέστιοσ· οὐ γὰρ ἔγωγε αἰνήσω βουλάσ τε σέθεν καὶ ἀεικέα φύξιν.”
l0=0001 l1=001 l2=Arg l8=4 l9=748	Ὧσ φάτο· τὴν δ’ ἀμέγαρτον ἄχοσ λάβεν, ἀμφὶ δὲ πέπλον ὀφθαλμοῖσι βαλοῦσα γόον χέεν, ὄφρα μιν ἥρωσ χειρὸσ ἐπισχόμενοσ μεγάρων ἐξῆγε θύραζε δείματι παλλομένην, λεῖπον δ’ ἀπὸ δώματα Κίρκησ.
l0=0001 l1=001 l2=Arg l8=4 l9=752	Οὐδ’ ἄλοχον Κρονίδαο Διὸσ λάθον, ἀλλά οἱ Ἶρισ πέφραδεν, εὖτ’ ἐνόησεν ἀπὸ μεγάροιο κιόντασ· αὐτὴ γάρ μιν ἄνωγε δοκευέμεν ὁππότε νῆα στείχοιεν.
l0=0001 l1=001 l2=Arg l8=4 l9=756	τὸ καὶ αὖτισ ἐποτρύνουσ’ ἀγόρευεν· ”Ἶρι φίλη, νῦν, εἴ ποτ’ ἐμὰσ ἐτέλεσσασ ἐφετμάσ, εἰ δ’ ἄγε λαιψηρῇσι μετοιχομένη πτερύγεσσιν δεῦρο Θέτιν μοι ἄνωχθι μολεῖν ἁλὸσ ἐξανιοῦσαν, κείνησ γὰρ χρειώ με κιχάνεται.
l0=0001 l1=001 l2=Arg l8=4 l9=760	αὐτὰρ ἔπειτα ἐλθέμεν εἰσ ἀκτὰσ ὅθι τ’ ἄκμονεσ Ἡφαίστοιο χάλκειοι στιβαρῇσιν ἀράσσονται τυπίδεσσιν, εἰπὲ δὲ κοιμῆσαι φύσασ πυρόσ, εἰσόκεν Ἀργώ τάσγε παρεξελάσῃσιν.
l0=0001 l1=001 l2=Arg l8=4 l9=764	ἀτὰρ καὶ ἐσ Αἴολον ἐλθεῖν, Αἴολον ὅσ τ’ ἀνέμοισ αἰθρηγενέεσσιν ἀνάσσει· καὶ δὲ τῷ εἰπέμεναι τὸν ἐμὸν νόον, ὥσ κεν ἀήτασ πάντασ ἀπολλήξειεν ὑπ’ ἠοῖ, μηδέ τισ αὔρη τρηχύνοι πέλαγοσ, ζεφύρου γε μὲν οὖροσ ἀήτω, ὄφρ’ οἵγ’ Ἀλκινόου Φαιηκίδα νῆσον ἵκωνται.”
l0=0001 l1=001 l2=Arg l8=4 l9=769	Ὧσ ἔφατ’.
l0=0001 l1=001 l2=Arg l8=4 l9=770	αὐτίκα δ’ Ἶρισ ἀπ’ Οὐλύμποιο θοροῦσα τέμνε, τανυσσαμένη κοῦφα πτερά· δῦ δ’ ἐνὶ πόντῳ Αἰγαίῳ, τόθι πέρ τε δόμοι Νηρῆοσ ἔασιν, πρώτην δ’ εἰσαφίκανε Θέτιν καὶ ἐπέφραδε μῦθον Ἥρησ ἐννεσίῃσ ὦρσέν τέ μιν εἰσ ἓ νέεσθαι· δεύτερα δ’ εἰσ Ἥφαιστον ἐβήσατο, παῦσε δὲ τόνγε ῥίμφα σιδηρείων τυπίδων, ἔσχοντο δ’ ἀυτμῆσ αἰθαλέοι πρηστῆρεσ· ἀτὰρ τρίτον εἰσαφίκανεν Αἴολον Ἱππότεω παῖδα κλυτόν.
l0=0001 l1=001 l2=Arg l8=4 l9=778	ὄφρα δὲ καὶ τῷ ἀγγελίην φαμένη θοὰ γούνατα παῦεν ὁδοῖο, τόφρα Θέτισ, Νηρῆα κασιγνήτασ τε λιποῦσα, ἐξ ἁλὸσ Οὔλυμπόνδε θεὰν μετεκίαθεν Ἥρην.
l0=0001 l1=001 l2=Arg l8=4 l9=781	ἡ δέ μιν ἆσσον ἑοῖο παρεῖσέ τε φαῖνέ τε μῦθον· ”Κέκλυθι νῦν, Θέτι δῖα, τά τοι ἐπιέλδομ’ ἐνισπεῖν.
l0=0001 l1=001 l2=Arg l8=4 l9=783	οἶσθα μὲν ὅσσον ἐμῇσιν ἐνὶ φρεσὶ τίεται ἥρωσ Αἰσονίδησ ἠδ’ ἄλλοι ἀοσσητῆρεσ ἀέθλου, †οἵη τέ σφ’ ἐσάωσα† διὰ Πλαγκτὰσ περόωντασ πέτρασ, ἔνθα πυρὸσ δειναὶ βρομέουσι θύελλαι, κύματά τε σκληρῇσι περιβλύει σπιλάδεσσιν, †νῦν δὲ παρὰ Σκύλλησ σκόπελον μέγαν ἠδὲ Χάρυβδιν δεινὸν ἐρευγομένην δέχεται ὁδόσ.
l0=0001 l1=001 l2=Arg l8=4 l9=790	ἀλλά σε γὰρ δή ἐξέτι νηπυτίησ αὐτὴ τρέφον, ἠδ’ ἀγάπησα ἔξοχον ἀλλάων αἵ τ’ εἰν ἁλὶ ναιετάουσιν, οὕνεκεν οὐκ ἔτλησ εὐνῇ Διὸσ ἱεμένοιο λέξασθαι (κείνῳ γὰρ ἀεὶ τάδε ἔργα μέμηλεν, ἠὲ σὺν ἀθανάταισ ἠὲ θνητῇσιν ἰαύειν), ἀλλ’ ἐμέ γ’ αἰδομένη καὶ ἐνὶ φρεσὶ δειμαίνουσα ἠλεύω· ὁ δ’ ἔπειτα πελώριον ὅρκον ὄμοσσε, μήποτέ σ’ ἀθανάτοιο θεοῦ καλέεσθαι ἄκοιτιν.
l0=0001 l1=001 l2=Arg l8=4 l9=798	ἔμπησ δ’ οὐ μεθίεσκεν ὀπιπτεύων ἀέκουσαν, εἰσότε οἱ πρέσβειρα Θέμισ κατέλεξεν ἅπαντα, ὡσ δή τοι πέπρωται ἀμείνονα πατρὸσ ἑοῖο παῖδα τεκεῖν· τῶ καί σε λιλαιόμενοσ μεθέηκεν δείματι, μή τισ ἑοῦ ἀντάξιοσ ἄλλοσ ἀνάσσοι ἀθανάτων, ἀλλ’ αἰὲν ἑὸν κράτοσ εἰρύοιτο.
l0=0001 l1=001 l2=Arg l8=4 l9=804	αὐτὰρ ἐγὼ τὸν ἄριστον ἐπιχθονίων πόσιν εἶναι δῶκά τοι, ὄφρα γάμου θυμηδέοσ ἀντιάσειασ τέκνα τε φιτύσαιο· θεοὺσ δ’ εἰσ δαῖτα κάλεσσα πάντασ ὁμῶσ, αὐτὴ δὲ σέλασ χείρεσσιν ἀνέσχον νυμφίδιον, κείνησ ἀγανόφρονοσ εἵνεκα τιμῆσ.
l0=0001 l1=001 l2=Arg l8=4 l9=809	ἀλλ’ ἄγε καί τινά τοι νημερτέα μῦθον ἐνίψω.
l0=0001 l1=001 l2=Arg l8=4 l9=810	εὖτ’ ἂν ἐσ Ἠλύσιον πεδίον τεὸσ υἱὸσ ἵκηται, ὃν δὴ νῦν Χείρωνοσ ἐν ἤθεσι Κενταύροιο νηιάδεσ κομέουσι τεοῦ λίπτοντα γάλακτοσ, χρειώ μιν κούρησ πόσιν ἔμμεναι Αἰήταο Μηδείησ· σὺ δ’ ἄρηγε νυῷ ἑκυρή περ ἐοῦσα, ἠδ’ αὐτῷ Πηλῆι.
l0=0001 l1=001 l2=Arg l8=4 l9=816	τί τοι χόλοσ ἐστήρικται;
l0=0001 l1=001 l2=Arg l8=4 l9=816	ἀάσθη, καὶ γάρ τε θεοὺσ ἐπινίσσεται ἄτη.
l0=0001 l1=001 l2=Arg l8=4 l9=817	ναὶ μὲν ἐφημοσύνῃσιν ἐμαῖσ Ἥφαιστον ὀίω λωφήσειν πρήσσοντα πυρὸσ μένοσ, Ἱπποτάδην δέ Αἴολον ὠκείασ ἀνέμων ἄικασ ἐρύξειν νόσφιν ἐυσταθέοσ ζεφύρου, τείωσ κεν ἵκωνται Φαιήκων λιμένασ.
l0=0001 l1=001 l2=Arg l8=4 l9=822	σὺ δ’ ἀκηδέα μήδεο νόστον· δεῖμα δέ τοι πέτραι καὶ ὑπέρβια κύματ’ ἔασιν μοῦνον, ἅ κεν †τρέψαιο κασιγνήτῃσι σὺν ἄλλαισ· μηδὲ σύγ’ ἠὲ Χάρυβδιν ἀμηχανέοντασ ἐάσῃσ ἐσβαλέειν, μὴ πάντασ ἀναβρόξασα φέρῃσιν, ἠὲ παρὰ Σκύλλησ στυγερὸν κευθμῶνα νέεσθαι (Σκύλλησ Αὐσονίησ ὀλοόφρονοσ, ἣν τέκε Φόρκῳ νυκτιπόλοσ Ἑκάτη, τήν τε κλείουσι Κράταιιν), μή πωσ σμερδαλέῃσιν ἐπαί̈ξασα γένυσσιν λεκτοὺσ ἡρώων δηλήσεται· ἀλλ’ ἔχε νῆα κεῖσ’ ὅθι περ τυτθή γε παραίβασισ ἔσσετ’ ὀλέθρου.”
l0=0001 l1=001 l2=Arg l8=4 l9=832	Ὧσ φάτο· τὴν δὲ Θέτισ τοίῳ προσελέξατο μύθῳ· ”Εἰ μὲν δὴ μαλεροῖο πυρὸσ μένοσ ἠδὲ θύελλαι ζαχρηεῖσ λήξουσιν ἐτήτυμον, ἦ τ’ ἂν ἔγωγε θαρσαλέη φαίην καὶ κύματοσ ἀντιόωντοσ νῆα σαωσέμεναι, ζεφύρου λίγα κινυμένοιο.
l0=0001 l1=001 l2=Arg l8=4 l9=837	ἀλλ’ ὥρη δολιχήν τε καὶ ἄσπετον οἷμον ὁδεύειν, ὄφρα κασιγνήτασ μετ’ ἐλεύσομαι αἵ μοι ἀρωγοί ἔσσονται, καὶ νηὸσ ὅθι πρυμνήσι’ ἀνῆπται, ὥσ κεν ὑπηῷοι μνησαίατο ναυτίλλεσθαι.”
l0=0001 l1=001 l2=Arg l8=4 l9=841	Ἦ, καὶ ἀναί̈ξασα κατ’ αἰθέροσ ἔμπεσε δίναισ κυανέου πόντοιο, κάλει δ’ ἐπαμυνέμεν ἄλλασ αὐτοκασιγνήτασ Νηρηίδασ· αἱ δ’ ἀίουσαι ἤντεον ἀλλήλῃσι, Θέτισ δ’ ἀγόρευεν ἐφετμάσ Ἥρησ, αἶψα δ’ ἴαλλε μετ’ Αὐσονίην ἅλα πάσασ.
l0=0001 l1=001 l2=Arg l8=4 l9=846	αὐτὴ δ’ ὠκυτέρη ἀμαρύγματοσ ἠὲ βολάων ἠελίου ὅτ’ ἄνεισι περαίησ ὑψόθι γαίησ, σεύατ’ ἴμεν λαιψηρὰ δι’ ὕδατοσ, ἔστ’ ἀφίκανεν ἀκτὴν Αἰαίην Τυρσηνίδοσ ἠπείροιο.
l0=0001 l1=001 l2=Arg l8=4 l9=850	τοὺσ δ’ εὗρεν παρὰ νηὶ σόλῳ ῥιπῇσί τ’ ὀιστῶν τερπομένουσ· στῆ δ’ ἆσσον, ὀρεξαμένη χερὸσ ἄκρησ, Αἰακίδεω Πηλῆοσ, ὁ γάρ ῥά οἱ ἦεν ἀκοίτησ· οὐδέ τισ εἰσιδέειν δύνατ’ ἀμφαδόν, ἀλλ’ ἄρα τῷγε οἴῳ ἐν ὀφθαλμοῖσιν ἐείσατο, φώνησέν τε· ”Μηκέτι νῦν ἀκταῖσ Τυρσηνίσιν ἧσθε μένοντεσ, ἠῶθεν δὲ θοῆσ πρυμνήσια λύετε νηόσ, Ἥρῃ πειθόμενοι, ἐπαρηγόνι· τῆσ γὰρ ἐφετμῇσ πασσυδίῃ κοῦραι Νηρηίδεσ ἀντιόωσι νῆα διὲκ πέτρασ αἵ τε Πλαγκταὶ καλέονται ῥυσόμεναι· κείνη γὰρ ἐναίσιμοσ ὔμμι κέλευθοσ.
l0=0001 l1=001 l2=Arg l8=4 l9=861	ἀλλὰ σὺ μή τῳ ἐμὸν δείξῃσ δέμασ, εὖτ’ ἂν ἴδηαι ἀντομένην σὺν τῇσι, νόῳ δ’ ἔχε, μή με χολώσῃσ πλεῖον ἔτ’ ἢ τὸ πάροιθεν ἀπηλεγέωσ ἐχόλωσασ.“
l0=0001 l1=001 l2=Arg l8=4 l9=864	Ἦ, καὶ ἔπειτ’ ἀίδηλοσ ἐδύσατο βένθεα πόντου· τὸν δ’ ἄχοσ αἰνὸν ἔτυψεν, ἐπεὶ πάροσ οὐ μετιοῦσαν ἔδρακεν ἐξότε πρῶτα λίπεν θάλαμόν τε καὶ εὐνήν, χωσαμένη Ἀχιλῆοσ ἀγαυοῦ νηπιάχοντοσ.
l0=0001 l1=001 l2=Arg l8=4 l9=868	ἡ μὲν γὰρ βροτέασ αἰεὶ περὶ σάρκασ ἔδαιεν νύκτα διὰ μέσσην φλογμῷ πυρόσ, ἤματα δ’ αὖτε ἀμβροσίῃ χρίεσκε τέρεν δέμασ, ὄφρα πέλοιτο ἀθάνατοσ καί οἱ στυγερὸν χροὶ̈ γῆρασ ἀλάλκοι· αὐτὰρ ὅγ’ ἐξ εὐνῆσ ἀναπάλμενοσ εἰσενόησεν παῖδα φίλον σπαίροντα διὰ φλογόσ, ἧκε δ’ ἀυτήν σμερδαλέην ἐσιδών, μέγα νήπιοσ· ἡ δ’ ἀίουσα, τὸν μὲν ἄρ’ ἁρπάγδην χαμάδισ βάλε κεκληγῶτα, αὐτὴ δὲ, πνοιῇ ἰκέλη δέμασ, ἠύτ’ ὄνειροσ, βῆ ῥ’ ἴμεν ἐκ μεγάροιο θοῶσ καὶ ἐσήλατο πόντον χωσαμένη· μετὰ δ’ οὔ τι παλίσσυτοσ ἵκετ’ ὀπίσσω.
l0=0001 l1=001 l2=Arg l8=4 l9=879	τῶ μιν ἀμηχανίη δῆσεν φρένασ· ἀλλὰ καὶ ἔμπησ πᾶσαν ἐφημοσύνην Θέτιδοσ μετέειπεν ἑταίροισ.
l0=0001 l1=001 l2=Arg l8=4 l9=881	οἱ δ’ ἄρα μεσσηγὺσ λῆξαν καὶ ἔπαυσαν ἀέθλουσ ἐσσυμένωσ, δόρπον τε χαμεύνασ τ’ ἀμφεπένοντο, τῇσ ἔνι δαισάμενοι νύκτ’ ἄεσαν ὡσ τὸ πάροιθεν.
l0=0001 l1=001 l2=Arg l8=4 l9=884	Ἦμοσ δ’ ἄκρον ἔβαλλε φαεσφόροσ οὐρανὸν ἠώσ, δὴ τότε λαιψηροῖο κατηλυσίῃ ζεφύροιο βαῖνον ἐπὶ κληῖδασ ἀπὸ χθονόσ· ἐκ δὲ βυθοῖο εὐναίασ εἷλκον περιγηθέεσ ἄλλα τε πάντα ἄρμενα μηρύοντο κατὰ χρέοσ, ὕψι δὲ λαῖφοσ εἴρυσσαν τανύσαντεσ ἐν ἱμάντεσσι κεραίησ.
l0=0001 l1=001 l2=Arg l8=4 l9=890	νῆα δ’ ἐυκραὴσ ἄνεμοσ φέρεν· αἶψα δὲ νῆσον καλὴν Ἀνθεμόεσσαν ἐσέδρακον, ἔνθα λίγειαι Σειρῆνεσ σίνοντ’ Ἀχελωίδεσ ἡδείῃσι θέλγουσαι μολπῇσιν ὅτισ παρὰ πεῖσμα βάλοιτο.
l0=0001 l1=001 l2=Arg l8=4 l9=894	τὰσ μὲν ἄρ’ εὐειδὴσ Ἀχελωίῳ εὐνηθεῖσα γείνατο Τερψιχόρη, Μουσέων μία, καί ποτε Δηοῦσ θυγατέρ’ ἰφθίμην, ἀδμῆτ’ ἔτι, πορσαίνεσκον ἄμμιγα μελπόμεναι· τότε δ’ ἄλλο μὲν οἰωνοῖσιν ἄλλο δὲ παρθενικῇσ ἐναλίγκιαι ἔσκον ἰδέσθαι, αἰεὶ δ’ εὐόρμου δεδοκημέναι ἐκ περιωπῆσ ἦ θαμὰ δὴ πολέων μελιηδέα νόστον ἕλοντο, τηκεδόνι φθινύθουσαι.
l0=0001 l1=001 l2=Arg l8=4 l9=902	ἀπηλεγέωσ δ’ ἄρα καὶ τοῖσ ἵεσαν ἐκ στομάτων ὄπα λείριον· οἱ δ’ ἀπὸ νηόσ ἤδη πείσματ’ ἔμελλον ἐπ’ ἠιόνεσσι βαλέσθαι, εἰ μὴ ἄρ’ Οἰάγροιο πάισ Θρηίκιοσ Ὀρφεύσ, Βιστονίην ἐνὶ χερσὶν ἑαῖσ φόρμιγγα τανύσσασ, κραιπνὸν ἐυτροχάλοιο μέλοσ κανάχησεν ἀοιδῆσ, ὄφρ’ ἄμυδισ κλονέοντοσ ἐπιβρομέωνται ἀκουαί κρεγμῷ· παρθενίην δ’ ἐνοπὴν ἐβιήσατο φόρμιγξ, νῆα δ’ ὁμοῦ ζέφυρόσ τε καὶ ἠχῆεν φέρε κῦμα πρυμνόθεν ὀρνύμενον, ταὶ δ’ ἄκριτον ἵεσαν αὐδήν.
l0=0001 l1=001 l2=Arg l8=4 l9=911	ἀλλὰ καὶ ὧσ Τελέοντοσ ἐὺσ πάισ οἶοσ ἑταίρων προφθάμενοσ ξεστοῖο κατὰ ζυγοῦ ἔνθορε πόντῳ Βούτησ, Σειρήνων λιγυρῇ ὀπὶ θυμὸν ἰανθείσ, νῆχε δὲ πορφυρέοιο δι’ οἴδματοσ, ὄφρ’ ἐπιβαίη, σχέτλιοσ· ἦ τέ οἱ αἶψα καταυτόθι νόστον ἀπηύρων, ἀλλά μιν οἰκτείρασα θεὰ Ἔρυκοσ μεδέουσα Κύπρισ ἔτ’ ἐν δίναισ ἀνερέψατο καί ῥ’ ἐσάωσεν πρόφρων ἀντομένη, Λιλυβηίδα ναιέμεν ἄκρην.
l0=0001 l1=001 l2=Arg l8=4 l9=919	οἱ δ’ ἄχεϊ σχόμενοι τὰσ μὲν λίπον, ἄλλα δ’ ὄπαζον κύντερα μιξοδίῃσιν ἁλὸσ ῥαιστήρια νηῶν.
l0=0001 l1=001 l2=Arg l8=4 l9=921	τῇ μὲν γὰρ Σκύλλησ λισσὴ προυφαίνετο πέτρη, τῇ δ’ ἄμοτον βοάασκεν ἀναβλύζουσα Χάρυβδισ· ἄλλοθι δὲ Πλαγκταὶ μεγάλῳ ὑπὸ κύματι πέτραι ῥόχθεον· ᾗχι πάροιθεν ἀπέπτυεν αἰθομένη φλόξ ἄκρων ἐκ σκοπέλων πυριθαλπέοσ ὑψόθι πέτρησ, καπνῷ δ’ ἀχλυόεισ αἰθὴρ πέλεν οὐδέ κεν αὐγάσ ἔδρακεσ ἠελίοιο· τότ’ αὖ, λήξαντοσ ἀπ’ ἔργων Ἡφαίστου, θερμὴν ἔτι κήκιε πόντοσ ἀυτμήν.
l0=0001 l1=001 l2=Arg l8=4 l9=929	ἔνθα σφιν κοῦραι Νηρηίδεσ ἄλλοθεν ἄλλαι ἤντεον, ἡ δ’ ὄπιθε πτέρυγοσ θίγε πηδαλίοιο δῖα Θέτισ, Πλαγκτῇσιν ἐνὶ σπιλάδεσσιν ἔρυσθαι.
l0=0001 l1=001 l2=Arg l8=4 l9=932	ὡσ δ’ ὁπόταν δελφῖνεσ ὑπὲξ ἁλὸσ εὐδιόωντεσ σπερχομένην ἀγεληδὸν ἑλίσσωνται περὶ νῆα, ἄλλοτε μὲν προπάροιθεν ὁρώμενοι ἄλλοτ’ ὄπισθεν ἄλλοτε παρβολάδην, ναύτῃσι δὲ χάρμα τέτυκται— ὧσ αἱ ὑπεκπροθέουσαι ἐπήτριμοι εἱλίσσοντο Ἀργῴῃ περὶ νηί· Θέτισ δ’ ἴθυνε κέλευθον.
l0=0001 l1=001 l2=Arg l8=4 l9=938	καί ῥ’ ὅτε δὴ Πλαγκτῇσιν ἐνιχρίμψεσθαι ἔμελλον, αὐτίκ’ ἀνασχόμεναι λευκοῖσ ἐπὶ γούνασι πέζασ, ὑψοῦ ἐπ’ αὐτάων σπιλάδων καὶ κύματοσ ἀγῆσ ῥώοντ’ ἔνθα καὶ ἔνθα διασταδὸν ἀλλήλῃσιν.
l0=0001 l1=001 l2=Arg l8=4 l9=942	τὴν δὲ παρηορίην κόπτεν ῥόοσ· ἀμφὶ δὲ κῦμα λάβρον ἀειρόμενον πέτραισ ἐπικαχλάζεσκεν, αἵ θ’ ὁτὲ μὲν κρημνοῖσ ἐναλίγκιαι ἠέρι κῦρον, ἄλλοτε δὲ βρύχιαι νεάτῳ ὑπὸ κεύθεϊ πόντου ἠρήρεινθ’, ὅθι πολλὸν ὑπείρεχεν ἄγριον οἶδμα.
l0=0001 l1=001 l2=Arg l8=4 l9=947	αἱ δ’, ὥστ’ ἠμαθόεντοσ ἐπισχεδὸν αἰγιαλοῖο παρθενικαί, δίχα κόλπον ἐπ’ ἰξύασ εἱλίξασαι, σφαίρῃ ἀθύρουσιν περιηγέι· †ἡ μὲν ἔπειτα† ἄλλη ὑπ’ ἐξ ἄλλησ δέχεται καὶ ἐσ ἠέρα πέμπει ὕψι μεταχρονίην, ἡ δ’ οὔ ποτε πίλναται οὔδει— ὧσ αἱ νῆα θέουσαν ἀμοιβαδὶσ ἄλλοθεν ἄλλη πέμπε διηερίην ἐπὶ κύμασιν, αἰὲν ἄπωθεν πετράων· περὶ δέ σφιν ἐρευγόμενον ζέεν ὕδωρ.
l0=0001 l1=001 l2=Arg l8=4 l9=955	τὰσ δὲ καὶ αὐτὸσ ἄναξ κορυφῆσ ἔπι λισσάδοσ ἄκρησ ὀρθόσ, ἐπὶ στελεῇ τυπίδοσ βαρὺν ὦμον ἐρείσασ, Ἥφαιστοσ θηεῖτο, καὶ αἰγλήεντοσ ὕπερθεν οὐρανοῦ ἑστηυῖα Διὸσ δάμαρ, ἀμφὶ δ’ Ἀθήνῃ βάλλε χέρασ, τοῖόν μιν ἔχεν δέοσ εἰσορόωσαν.
l0=0001 l1=001 l2=Arg l8=4 l9=960	ὅσση δ’ εἰαρινοῦ μηκύνεται ἤματοσ αἶσα, τοσσάτιον μογέεσκον ἐπὶ χρόνον ὀχλίζουσαι νῆα διὲκ πέτρασ πολυηχέασ.
l0=0001 l1=001 l2=Arg l8=4 l9=963	οἱ δ’ ἀνέμοιο αὖτισ ἐπαυρόμενοι προτέρω θέον· ὦκα δ’ ἄμειβον Θρινακίησ λειμῶνα, βοῶν τροφὸν Ἠελίοιο.
l0=0001 l1=001 l2=Arg l8=4 l9=965	ἔνθ’ αἱ μὲν κατὰ βένθοσ ἀλίγκιαι αἰθυίῃσιν δῦνον, ἐπεί ῥ’ ἀλόχοιο Διὸσ πόρσυνον ἐφετμάσ· τοὺσ δ’ ἄμυδισ βληχή τε δι’ ἠέροσ ἵκετο μήλων μυκηθμόσ τε βοῶν αὐτοσχεδὸν οὔατ’ ἔβαλλεν.
l0=0001 l1=001 l2=Arg l8=4 l9=969	καὶ τὰ μὲν ἑρσήεντα κατὰ δρία ποιμαίνεσκεν ὁπλοτέρη Φαέθουσα θυγατρῶν Ἠελίοιο, ἀργύρεον χαῖον παλάμῃ ἔνι πηχύνουσα· Λαμπετίη δ’ ἐπὶ βουσὶν ὀρειχάλκοιο φαεινοῦ πάλλεν ὀπηδεύουσα καλαύροπα.
l0=0001 l1=001 l2=Arg l8=4 l9=974	τὰσ δὲ καὶ αὐτοί βοσκομένασ ποταμοῖο παρ’ ὕδασιν εἰσορόωντο ἂμ πεδίον καὶ ἕλοσ λειμώνιον· οὐδέ τισ ἦεν κυανέη μετὰ τῇσι δέμασ, πᾶσαι δὲ γάλακτι εἰδόμεναι χρυσέοισι κεράασι κυδιάασκον.
l0=0001 l1=001 l2=Arg l8=4 l9=978	καὶ μὲν τὰσ παράμειβον ἐπ’ ἤματι· νυκτὶ δ’ ἰούσῃ πεῖρον ἁλὸσ μέγα λαῖτμα κεχαρμένοι, ὄφρα καὶ αὖτισ ἠὼσ ἠριγενὴσ φέγγοσ βάλε νισσομένοισιν.
l0=0001 l1=001 l2=Arg l8=4 l9=981	Ἔστι δέ τισ πορθμοῖο παροιτέρη Ἰονίοιο ἀμφιλαφὴσ πίειρα Κεραυνίῃ εἰν ἁλὶ νῆσοσ, ᾗ ὕπο δὴ κεῖσθαι δρέπανον φάτισ (ἵλατε Μοῦσαι, οὐκ ἐθέλων ἐνέπω προτέρων ἔποσ) ᾧ ἀπὸ πατρόσ μήδεα νηλειῶσ ἔταμε Κρόνοσ (οἱ δέ ἑ Δηοῦσ κλείουσι χθονίησ καλαμητόμον ἔμμεναι ἅρπην· Δηὼ γὰρ κείνῃ ἐνὶ δή ποτε νάσσατο γαίῃ, Τιτῆνασ δ’ ἔδαε στάχυν ὄμπνιον ἀμήσασθαι, Μάκριδα φιλαμένη)· Δρεπάνη τόθεν ἐκλήισται οὔνομα Φαιήκων ἱερὴ τροφόσ· ὧσ δὲ καὶ αὐτοί αἵματοσ Οὐρανίοιο γένοσ Φαίηκεσ ἔασιν.
l0=0001 l1=001 l2=Arg l8=4 l9=992	τοὺσ Ἀργὼ πολέεσσιν ἐνισχομένη καμάτοισιν Θρινακίησ αὔρῃσ ἵκετ’ ἐξ ἁλόσ.
l0=0001 l1=001 l2=Arg l8=4 l9=994	οἱ δ’ ἀγανῇσιν Ἀλκίνοοσ λαοί τε θυηπολίῃσιν ἰόντασ δειδέχατ’ ἀσπασίωσ, ἐπὶ δέ σφισι καγχαλάασκε πᾶσα πόλισ· φαίησ κεν ἑοῖσ περὶ παισὶ γάνυσθαι.
l0=0001 l1=001 l2=Arg l8=4 l9=997	καὶ δ’ αὐτοὶ ἥρωεσ ἀνὰ πληθὺν κεχάροντο τῷ ἴκελοι οἷόν τε μεσαιτάτῃ ἐμβεβαῶτεσ Αἱμονίῃ.
l0=0001 l1=001 l2=Arg l8=4 l9=1000	μέλλον δὲ βοῇ ἔπι θωρήξεσθαι· ὧδε μάλ’ ἀγχίμολον στρατὸσ ἄσπετοσ ἐξεφαάνθη Κόλχων, οἳ Πόντοιο κατὰ στόμα καὶ διὰ πέτρασ Κυανέασ μαστῆρεσ ἀριστήων ἐπέρησαν, Μήδειαν δ’ ἔξαιτον ἑοῦ ἐσ πατρὸσ ἄγεσθαι ἵεντ’ ἀπροφάτωσ, ἠὲ στονόεσσαν ἀυτήν νωμήσειν χαλεπῇσιν ὁμόκλεον ἀτροπίῃσιν αὖθί τε καὶ μετέπειτα σὺν Αἰήταο †κελεύθῳ· ἀλλά σφεασ κατέρυκεν ἐπειγομένουσ πολέμοιο κρείων Ἀλκίνοοσ, λελίητο γὰρ ἀμφοτέροισιν δηιοτῆτοσ ἄνευθεν ὑπέρβια νείκεα λῦσαι.
l0=0001 l1=001 l2=Arg l8=4 l9=1010	Κούρη δ’ οὐλομένῳ ὑπὸ δείματι πολλὰ μὲν αὐτούσ Αἰσονίδεω ἑτάρουσ μειλίσσετο, πολλὰ δὲ χερσίν Ἀρήτησ γούνων ἀλόχου θίγεν Ἀλκινόοιο· “Γουνοῦμαι, βασίλεια· σὺ δ’ ἵλαθι, μηδέ με Κόλχοισ ἐκδώῃσ ᾧ πατρὶ κομιζέμεν, εἴ νυ καὶ αὐτή ἀνθρώπων γενεῆσ μία φέρβεαι, οἷσιν ἐσ ἄτην ὠκύτατοσ κούφῃσι θέει νόοσ ἀμπλακίῃσιν, ὡσ ἐμοὶ ἐκ πυκιναὶ ἔπεσον φρένεσ, οὐ μὲν ἕκητι μαργοσύνησ.
l0=0001 l1=001 l2=Arg l8=4 l9=1019	ἴστω ἱερὸν φάοσ Ἠελίοιο, ἴστω νυκτιπόλου Περσηίδοσ ὄργια κούρησ· μὴ μὲν ἐγὼν ἐθέλουσα σὺν ἀνδράσιν ἀλλοδαποῖσιν κεῖθεν ἀφωρμήθην, στυγερὸν δέ με τάρβοσ ἔπεισεν τῆσδε φυγῆσ μνήσασθαι, ὅτ’ ἤλιτον οὐδέ τισ ἄλλη μῆτισ ἔην· ἔτι μοι μίτρη μένει ὡσ ἐνὶ πατρόσ δώμασιν ἄχραντοσ καὶ ἀκήρατοσ.
l0=0001 l1=001 l2=Arg l8=4 l9=1025	ἀλλ’ ἐλέαιρε πότνα τεόν τε πόσιν μειλίσσεο· σοὶ δ’ ὀπάσειαν ἀθάνατοι βίοτόν τε τελεσφόρον ἀγλαί̈ην τε καὶ παῖδασ καὶ κῦδοσ ἀπορθήτοιο πόληοσ.”
l0=0001 l1=001 l2=Arg l8=4 l9=1028	Τοῖα μὲν Ἀρήτην γουνάζετο δάκρυ χέουσα· τοῖα δ’ ἀριστήων ἐπαμοιβαδὶσ ἄνδρα ἕκαστον· ”Ὑμείων πέρι δή, μέγα φέρτατοι, ἀμφί τ’ ἀέθλοισ νῦν ἐγὼ ὑμετέροισιν ἀτύζομαι· ἧσ ἰότητι ταύρουσ τ’ ἐζεύξασθε καὶ ἐκ θέροσ οὐλοὸν ἀνδρῶν κείρατε γηγενέων, ἧσ εἵνεκεν Αἱμονίηνδε χρύσεον αὐτίκα κῶασ ἀνάξετε νοστήσαντεσ.
l0=0001 l1=001 l2=Arg l8=4 l9=1035	ἥδ’ ἐγὼ ἣ πάτρην τε καὶ οὓσ ὤλεσσα τοκῆασ, ἣ δόμον, ἣ σύμπασαν ἐυφροσύνην βιότοιο, ὔμμι δὲ καὶ πάτρην καὶ δώματα ναιέμεν αὖτισ ἤνυσα, καὶ γλυκεροῖσιν ἔτ’ εἰσόψεσθε τοκῆασ ὄμμασιν· αὐτὰρ ἐμοὶ ἀπὸ δὴ βαρὺσ εἵλετο δαίμων ἀγλαί̈ασ, στυγερὴ δὲ σὺν ὀθνείοισ ἀλάλημαι.
l0=0001 l1=001 l2=Arg l8=4 l9=1041	δείσατε συνθεσίασ τε καὶ ὅρκια, δείσατ’ Ἐρινύν ἱκεσίην νέμεσίν τε θεῶν.
l0=0001 l1=001 l2=Arg l8=4 l9=1043	εἰσ χεῖρασ ἰοῦσα Αἰήτεω, λώβῃ πολυπήμονι δῃωθῆναι, οὐ νηούσ, οὐ πύργον ἐπίρροθον, οὐκ ἀλεωρήν ἄλλην, οἰόθι δὲ προτιβάλλομαι ὑμέασ αὐτούσ· σχέτλιοι ἀτροπίησ καὶ ἀνηλέεσ, οὐδ’ ἐνὶ θυμῷ αἰδεῖσθε ξείνησ μ’ ἐπὶ γούνασι χεῖρασ ἀνάσσησ δερκόμενοι τείνουσαν ἀμήχανον· ἀλλά κε πᾶσιν, κῶασ ἑλεῖν μεμαῶτεσ, ἐμείξατε δούρατα Κόλχοισ αὐτῷ τ’ Αἰήτῃ ὑπερήνορι, νῦν δὲ λάθεσθε ἠνορέησ, ὅτε μοῦνοι ἀποτμηγέντεσ ἔασιν.”
l0=0001 l1=001 l2=Arg l8=4 l9=1052	Ὧσ φάτο λισσομένη· τῶν δ’ ὅντινα γουνάζοιτο, ὅσ μιν θαρσύνεσκεν, ἐρητύων ἀχέουσαν, σεῖον δ’ ἐγχείασ εὐήκεασ ἐν παλάμῃσιν φάσγανά τ’ ἐκ κολεῶν, οὐδὲ σχήσεσθαι ἀρωγῆσ ἔννεπον, εἴ κε δίκησ ἀλιτήμονοσ ἀντιάσειεν.
l0=0001 l1=001 l2=Arg l8=4 l9=1057	στρευγομένησ δ’ ἀν’ ὅμιλον ἐπήλυθεν εὐνήτειρα νὺξ ἔργων ἄνδρεσσι, κατευκήλησε δὲ πᾶσαν γαῖαν ὁμῶσ.
l0=0001 l1=001 l2=Arg l8=4 l9=1060	τὴν δ’ οὔτι μίνυνθά περ εὔνασεν ὕπνοσ, ἀλλά οἱ ἐν στέρνοισ ἀχέων εἱλίσσετο θυμόσ, οἷον ὅτε κλωστῆρα γυνὴ ταλαεργὸσ ἑλίσσει ἐννυχίη, τῇ δ’ ἀμφὶ κινύρεται ὀρφανὰ τέκνα, χηροσύνῃ πόσιοσ· σταλάει δ’ ἐπὶ δάκρυ παρειάσ μνωομένησ οἵη μιν ἐπισμυγερὴ λάβεν αἶσα— ὧσ τῆσ ἰκμαίνοντο παρηίδεσ, ἐν δέ οἱ ἦτορ ὀξείῃσ εἰλεῖτο πεπαρμένον ἀμφ’ ὀδύνῃσι.
l0=0001 l1=001 l2=Arg l8=4 l9=1067	Τὼ δ’ ἔντοσθε δόμοιο κατὰ πτόλιν, ὡσ τὸ πάροιθεν, κρείων Ἀλκίνοοσ πολυπότνιά τ’ Ἀλκινόοιο Ἀρήτη ἄλοχοσ κούρησ πέρι μητιάασκον οἷσιν ἐνὶ λεχέεσσι διὰ κνέφασ· οἷα δ’ ἀκοίτην κουρίδιον θαλεροῖσι δάμαρ προσπτύσσετο μύθοισ· ”Ναὶ φίλοσ, εἰ δ’ ἄγε μοι πολυκηδέα ῥύεο Κόλχων παρθενικήν, Μινύῃσι φέρων χάριν· ἐγγύθι Ἄργοσ ἡμετέρησ νήσοιο καὶ ἀνέρεσ Αἱμονιῆεσ, Αἰήτησ δ’ οὔτ’ ἂρ ναίει σχεδόν, οὐδέ τι ἴδμεν Αἰήτην ἀλλ’ οἶον ἀκούομεν.
l0=0001 l1=001 l2=Arg l8=4 l9=1077	ἥδε δὲ κούρη αἰνοπαθὴσ κατά μοι νόον ἔκλασεν ἀντιόωσα· μή μιν ἄναξ Κόλχοισι πόροισ ἐσ πατρὸσ ἄγεσθαι.
l0=0001 l1=001 l2=Arg l8=4 l9=1079	ἀάσθη, ὅτε πρῶτα βοῶν θελκτήρια δῶκεν φάρμακά οἱ· σχεδόθεν δὲ κακῷ κακόν (οἷά τε πολλά ῥέζομεν ἀμπλακίῃσιν) ἀκειομένη, ὑπάλυξε πατρὸσ ὑπερφιάλοιο βαρὺν χόλον.
l0=0001 l1=001 l2=Arg l8=4 l9=1083	αὐτὰρ Ἰήσων, ὡσ ἀίω, μεγάλοισιν ἐνίσχεται ἐξ ἕθεν ὅρκοισ κουριδίην θήσεσθαι ἐνὶ μεγάροισιν ἄκοιτιν· τῶ φίλε μήτ’ οὖν αὐτὸσ ἑκὼν ἐπίορκον ὀμόσσαι θείησ Αἰσονίδην, μήτ’ ἄσχετα σεῖο ἕκητι παῖδα πατὴρ θυμῷ κεκοτηότι δηλήσαιτο.
l0=0001 l1=001 l2=Arg l8=4 l9=1088	λίην γὰρ δύσζηλοι ἑαῖσ ἐπὶ παισὶ τοκῆεσ· οἷα μὲν Ἀντιόπην εὐώπιδα μήσατο Νυκτεύσ, οἷα δὲ καὶ Δανάη πόντῳ ἔνι πήματ’ ἀνέτλη πατρὸσ ἀτασθαλίῃσι· νέον γε μὲν οὐδ’ ἀποτηλοῦ ὑβριστὴσ Ἔχετοσ γλήναισ ἔνι χάλκεα κέντρα πῆξε θυγατρὸσ ἑῆσ, στονόεντι δὲ κάρφεται οἴτῳ, ὀρφναίῃ ἐνὶ χαλκὸν ἀλετρεύουσα καλιῇ.”
l0=0001 l1=001 l2=Arg l8=4 l9=1095	Ὧσ ἔφατ’ ἀντομένη· τοῦ δὲ φρένεσ ἰαίνοντο ἧσ ἀλόχου μύθοισιν, ἔποσ δ’ ἐπὶ τοῖον ἔειπεν· ”Ἀρήτη, καί κεν σὺν τεύχεσιν ἐξελάσαιμι Κόλχουσ, ἡρώεσσι φέρων χάριν, εἵνεκα κούρησ, ἀλλὰ Διὸσ δείδοικα δίκην ἰθεῖαν ἀτίσσαι· οὐδὲ μὲν Αἰήτην ἀθεριζέμεν, ὡσ ἀγορεύεισ, λώιον, οὐ γάρ τισ βασιλεύτεροσ Αἰήταο, καί κ’ ἐθέλων ἕκαθέν περ ἐφ’ Ἑλλάδι νεῖκοσ ἄροιτο.
l0=0001 l1=001 l2=Arg l8=4 l9=1103	τῶ μ’ ἐπέοικε δίκην ἥτισ μετὰ πᾶσιν ἀρίστη ἔσσεται ἀνθρώποισι δικαζέμεν.
l0=0001 l1=001 l2=Arg l8=4 l9=1105	οὐδέ σε κεύσω· παρθενικὴν μὲν ἐοῦσαν, ἑῷ ἀπὸ πατρὶ κομίσσαι ἰθυνέω· λέκτρον δὲ σὺν ἀνέρι πορσαίνουσαν, οὔ μιν ἑοῦ πόσιοσ νοσφίσσομαι, οὐδὲ γενέθλην εἴ τιν’ ὑπὸ σπλάγχνοισι φέρει δῄοισιν ὀπάσσω.”
l0=0001 l1=001 l2=Arg l8=4 l9=1109	Ὧσ ἄρ’ ἔφη· καὶ τὸν μὲν ἐπισχεδὸν εὔνασεν ὕπνοσ, ἡ δ’ ἔποσ ἐν θυμῷ πυκινὸν βάλετ’· αὐτίκα δ’ ὦρτο ἐκ λεχέων ἀνὰ δῶμα, συνήιξαν δὲ γυναῖκεσ ἀμφίπολοι δέσποιναν ἑὴν μέτα ποιπνύουσαι.
l0=0001 l1=001 l2=Arg l8=4 l9=1113	σῖγα δ’ ἑὸν κήρυκα καλεσσαμένη προσέειπεν ᾗσιν ἐπιφροσύνῃσιν ἐποτρυνέουσα μιγῆναι Αἰσονίδην κούρῃ· μηδ’ Ἀλκίνοον βασιλῆα λίσσεσθαι, τὸ γὰρ αὐτὸσ †ἰὼν Κόλχοισι δικάσσει· παρθενικὴν μὲν ἐοῦσαν, ἑοῦ ποτὶ δώματα πατρόσ ἐκδώσειν· λέκτρον δὲ σὺν ἀνέρι πορσαίνουσαν, οὐκέτι κουριδίησ μιν ἀποτμήξειν φιλότητοσ.
l0=0001 l1=001 l2=Arg l8=4 l9=1120	Ὧσ ἄρ’ ἔφη· τὸν δ’ αἶψα πόδεσ φέρον ἐκ μεγάροιο, ὥσ κεν Ἰήσονι μῦθον ἐναίσιμον ἀγγείλειεν Ἀρήτησ βουλάσ τε θεουδέοσ Ἀλκινόοιο.
l0=0001 l1=001 l2=Arg l8=4 l9=1123	τοὺσ δ’ εὗρεν παρὰ νηὶ σὺν ἔντεσιν ἐγρήσσοντασ Ὑλλικῷ ἐν λιμένι σχεδὸν ἄστεοσ, ἐκ δ’ ἄρα πᾶσαν πέφραδεν ἀγγελίην· γήθησε δὲ θυμὸσ ἑκάστου ἡρώων, μάλα γάρ σφιν ἑαδότα μῦθον ἔειπεν.
l0=0001 l1=001 l2=Arg l8=4 l9=1127	Αὐτίκα δὲ κρητῆρα κερασσάμενοι μακάρεσσιν ἣ θέμισ, εὐαγέωσ τ’ ἐπιβώμια μῆλ’ ἐρύσαντεσ, αὐτονυχὶ κούρῃ θαλαμήιον ἔντυον εὐνήν ἄντρῳ ἐν ἠγαθέῳ, τόθι δή ποτε Μάκρισ ἔναιεν κούρη Ἀρισταίοιο μελίφρονοσ, ὅσ ῥα μελισσέων ἔργα πολυκμήτοιό τ’ ἀνεύρατο πῖαρ ἐλαίησ· κείνη δὴ πάμπρωτα Διὸσ Νυσήιον υἷα Εὐβοίησ ἔντοσθεν Ἀβαντίδοσ ᾧ ἐνὶ κόλπῳ δέξατο καὶ μέλιτι ξηρὸν περὶ χεῖλοσ ἔδευσεν, εὖτέ μιν Ἑρμείησ φέρεν ἐκ πυρόσ· ἔδρακε δ’ Ἥρη, καί ἑ χολωσαμένη πάσησ ἐξήλασε νήσου· ἡ δ’ ἄρα Φαιήκων ἱερῷ ἐνὶ τηλόθεν ἄντρῳ νάσσατο, καὶ πόρεν ὄλβον ἀθέσφατον ἐνναέτῃσιν.
l0=0001 l1=001 l2=Arg l8=4 l9=1140	ἔνθα τότ’ ἐστόρεσαν λέκτρον μέγα· τοῖο δ’ ὕπερθε χρύσεον αἰγλῆεν κῶασ βάλον, ὄφρα πέλοιτο τιμήεισ τε γάμοσ καὶ ἀοίδιμοσ· ἄνθεα δέ σφι νύμφαι ἀμεργόμεναι λευκοῖσ ἐνὶ ποικίλα κόλποισ ἐσφόρεον.
l0=0001 l1=001 l2=Arg l8=4 l9=1145	πάσασ δὲ πυρὸσ ὣσ ἄμφεπεν αἴγλη, τοῖον ἀπὸ χρυσέων θυσάνων ἀμαρύσσετο φέγγοσ· δαῖε δ’ ἐν ὀφθαλμοῖσ γλυκερὸν πόθον, ἴσχε δ’ ἑκάστην αἰδὼσ ἱεμένην περ ὅμωσ ἐπὶ χεῖρα βαλέσθαι.
l0=0001 l1=001 l2=Arg l8=4 l9=1148	αἱ μέν τ’ Αἰγαίου ποταμοῦ καλέοντο θύγατρεσ, αἱ δ’ ὄρεοσ κορυφὰσ Μελιτηίου ἀμφενέμοντο, αἱ δ’ ἔσαν ἐκ πεδίων ἀλσηίδεσ· ὦρσε γὰρ αὐτή Ἥρη Ζηνὸσ ἄκοιτισ, Ἰήσονα κυδαίνουσα.
l0=0001 l1=001 l2=Arg l8=4 l9=1152	κεῖνο καὶ εἰσέτι νῦν ἱερὸν κληίζεται Ἄντρον Μηδείησ, ὅθι τούσγε σὺν ἀλλήλοισιν ἔμειξαν, τεινάμεναι ἑανοὺσ εὐώδεασ· οἱ δ’ ἐνὶ χερσί δούρατα νωμήσαντεσ ἀρήια, μὴ πρὶν ἐσ ἀλκήν δυσμενέων ἀίδηλοσ ἐπιβρίσειεν ὅμιλοσ, κράατα δ’ εὐφύλλοισ ἐστεμμένοι ἀκρεμόνεσσιν, ἐμμελέωσ Ὀρφῆοσ ὑπαὶ λίγα φορμίζοντοσ νυμφιδίαισ ὑμέναιον ἐπὶ προμολῇσιν ἄειδον.
l0=0001 l1=001 l2=Arg l8=4 l9=1160	οὐ μὲν ἐν Ἀλκινόοιο γάμον μενέαινε τελέσσαι ἥρωσ Αἰσονίδησ, μεγάροισ δ’ ἐνὶ πατρὸσ ἑοῖο νοστήσασ ἐσ Ἰωλκὸν ὑπότροποσ, ὧσ δὲ καὶ αὐτή Μήδεια φρονέεσκε· τότ’ αὖ χρεὼ ἦγε μιγῆναι.
l0=0001 l1=001 l2=Arg l8=4 l9=1164	ἀλλὰ γὰρ οὔποτε φῦλα δυηπαθέων ἀνθρώπων τερπωλῆσ ἐπέβημεν ὅλῳ ποδί, σὺν δέ τισ αἰεί πικρὴ παρμέμβλωκεν ἐυφροσύνῃσιν ἀνίη· τῶ καὶ τούσ, γλυκερῇ περ ἰαινομένουσ φιλότητι, δεῖμ’ ἔχεν εἰ τελέοιτο διάκρισισ Ἀλκινόοιο.
l0=0001 l1=001 l2=Arg l8=4 l9=1169	Ἠὼσ δ’ ἀμβροσίοισιν ἀνερχομένη φαέεσσιν λῦε κελαινὴν νύκτα δι’ ἠέροσ, αἱ δ’ ἐγέλασσαν ἠιόνεσ νήσοιο καὶ ἑρσήεσσαι ἄπωθεν ἀτραπιτοὶ πεδίων, ἐν δὲ θρόοσ ἔσκεν ἀγυιαῖσ· κίνυντ’ ἐνναέται μὲν ἀνὰ πτόλιν, οἱ δ’ ἀποτηλοῦ Κόλχοι Μακριδίησ ἐπὶ πείρασι χερνήσοιο· αὐτίκα δ’ Ἀλκίνοοσ μετεβήσετο συνθεσίῃσιν ὃν νόον ἐξερέων κούρησ ὕπερ, ἐν δ’ ὅγε χειρί σκῆπτρον ἔχεν χρυσοῖο δικασπόλον, ᾧ ὕπο πολλοί ἰθείασ ἀνὰ ἄστυ διεκρίνοντο θέμιστασ· τῷ δὲ καὶ ἑξείησ πολεμήια τεύχεα δύντεσ Φαιήκων οἱ ἄριστοι ὁμιλαδὸν ἐστιχόωντο.
l0=0001 l1=001 l2=Arg l8=4 l9=1181	ἥρωασ δὲ γυναῖκεσ ἀολλέεσ ἔκτοθι πύργων βαῖνον ἐποψόμεναι· σὺν δ’ ἀνέρεσ ἀγροιῶται ἤντεον εἰσαί̈οντεσ, ἐπεὶ νημερτέα βάξιν Ἥρη ἐπιπροέηκεν.
l0=0001 l1=001 l2=Arg l8=4 l9=1185	ἄγεν δ’ ὁ μὲν ἔκκριτον ἄλλων ἀρνειὸν μήλων, ὁ δ’ ἀεργηλὴν ἔτι πόρτιν, ἄλλοι δ’ ἀμφιφορῆασ ἐπισχεδὸν ἵστασαν οἴνου κίρνασθαι, θυέων δ’ ἄπο τηλόθι κήκιε λιγνύσ· αἱ δὲ πολυκμήτουσ ἑανοὺσ φέρον, οἷα γυναῖκεσ, μείλιά τε χρυσοῖο καὶ ἀλλοίην ἐπὶ τοῖσιν ἀγλαί̈ην, οἵην τε νεόζυγεσ ἐντύνονται.
l0=0001 l1=001 l2=Arg l8=4 l9=1191	θάμβευν δ’ εἰσορόωσαι ἀριπρεπέων ἡρώων εἴδεα καὶ μορφάσ, ἐν δέ σφισιν Οἰάγροιο υἱὸν ὑπαὶ φόρμιγγοσ ἐυκρέκτου καὶ ἀοιδῆσ ταρφέα σιγαλόεντι πέδον κροτέοντα πεδίλῳ· νύμφαι δ’ ἄμμιγα πᾶσαι, ὅτε μνήσαιντο γάμοιο, ἱμερόενθ’ ὑμέναιον ἀνήπυον.
l0=0001 l1=001 l2=Arg l8=4 l9=1197	ἄλλοτε δ’ αὖτε οἰόθεν οἶαι ἄειδον ἑλισσόμεναι περὶ κύκλον, Ἥρη, σεῖο ἕκητι· σὺ γὰρ καὶ ἐπὶ φρεσὶ θῆκασ Ἀρήτῃ πυκινὸν φάσθαι ἔποσ Ἀλκινόοιο.
l0=0001 l1=001 l2=Arg l8=4 l9=1200	αὐτὰρ ὅγ’, ὡσ τὰ πρῶτα δίκησ ἀνὰ πείρατ’ ἔειπεν ἰθείησ, ἤδη δὲ γάμου τέλοσ ἐκλήιστο, ἔμπεδον ὧσ ἀλέγυνε διαμπερέσ, οὐδέ ἑ τάρβοσ οὐλοὸν οὐδὲ βαρεῖαι ὑπήλυθον Αἰήταο μήνιεσ· ἀρρήκτοισι δ’ ἐνιζεύξασ ἔχεν ὅρκοισ.
l0=0001 l1=001 l2=Arg l8=4 l9=1205	τῶ καὶ ὅτ’ ἠλεμάτωσ Κόλχοι μάθον ἀντιόωντεσ, καί σφεασ ἠὲ θέμιστασ ἑὰσ εἴρυσθαι ἄνωγεν ἢ λιμένων γαίησ τ’ ἀπὸ τηλόθι νῆασ ἐέργειν, δὴ τότε μιν, βασιλῆοσ ἑοῦ τρομέοντεσ ἐνιπάσ, δέχθαι μειλίξαντο συνήμονασ.
l0=0001 l1=001 l2=Arg l8=4 l9=1210	αὖθι δὲ νήσῳ δὴν μάλα Φαιήκεσσι μετ’ ἀνδράσι ναιετάασκον, εἰσότε Βακχιάδαι γενεὴν Ἐφύρηθεν ἐόντεσ ἀνέρεσ ἐννάσσαντο μετὰ χρόνον, οἱ δὲ περαίην νῆσον ἔβαν· κεῖθεν δὲ Κεραύνια μέλλον Ἀμάντων οὔρεα Νεσταίουσ τε καὶ Ὤρικον εἰσαφικέσθαι.
l0=0001 l1=001 l2=Arg l8=4 l9=1215	ἀλλὰ τὰ μὲν στείχοντοσ ἄδην αἰῶνοσ ἐτύχθη· Μοιράων δ’ ἔτι κεῖθι θύη ἐπέτεια δέχονται καὶ Νυμφέων Νομίοιο καθ’ ἱερὸν Ἀπόλλωνοσ βωμοὶ τοὺσ Μήδεια καθείσατο.
l0=0001 l1=001 l2=Arg l8=4 l9=1219	πολλὰ δ’ ἰοῦσιν Ἀλκίνοοσ Μινύαισ ξεινήια, πολλὰ δ’ ὄπασσεν Ἀρήτη, μετὰ δ’ αὖτε δυώδεκα δῶκεν ἕπεσθαι Μηδείῃ δμωὰσ Φαιηκίδασ ἐκ μεγάροιο.
l0=0001 l1=001 l2=Arg l8=4 l9=1222	Ἤματι δ’ ἑβδομάτῳ Δρεπάνην λίπον· ἤλυθε δ’ οὖροσ ἀκραὴσ ἠῶθεν ὑπεύδιοσ, οἱ δ’ ἀνέμοιο πνοιῇ ἐπειγόμενοι προτέρω θέον.
l0=0001 l1=001 l2=Arg l8=4 l9=1225	ἀλλὰ γὰρ οὔπω αἴσιμον ἦν ἐπιβῆναι Ἀχαιίδοσ ἡρώεσσιν, ὄφρ’ ἔτι καὶ Λιβύησ ἐπὶ πείρασιν ὀτλήσειαν· ἤδη μὲν †ποτὶ κόλπον ἐπώνυμον Ἀμβρακιήων, ἤδη Κουρήτων ἔλιπον χθόνα πεπταμένοισιν λαίφεσι καὶ †στεινὰσ αὐταῖσ σὺν Ἐχινάσι νήσουσ ἑξείησ, Πέλοποσ δὲ νέον κατεφαίνετο γαῖα· καὶ τότ’ ἀναρπάγδην ὀλοὴ βορέαο θύελλα μεσσηγὺσ πέλαγόσδε Λιβυστικὸν ἐννέα πάσασ νύκτασ ὁμῶσ καὶ τόσσα φέρ’ ἤματα, μέχρισ ἵκοντο προπρὸ μάλ’ ἔνδοθι Σύρτιν, ἵν’ οὐκέτι νόστοσ ὀπίσσω νηυσὶ πέλει, ὅτε τόνδε βιῴατο κόλπον ἱκέσθαι· πάντη γὰρ τέναγοσ, πάντη μνιόεντα βυθοῖο τάρφεα, κωφὴ δέ σφιν ἐπιβλύει ὕδατοσ ἄχνη· ἠερίη δ’ ἄμαθοσ παρακέκλιται, οὐδέ τι εἶσι ἑρπετὸν οὐδὲ ποτητὸν ἀείρεται.
l0=0001 l1=001 l2=Arg l8=4 l9=1240	ἔνθ’ ἄρα τούσγε πλημυρίσ (καὶ γάρ τ’ ἀναχάζεται ἠπείροιο ἦ θαμὰ δὴ τόδε χεῦμα, καὶ ἂψ ἐπερεύγεται ἀκτάσ λάβρον ἐποιχόμενον) μυχάτῃ ἐνέωσε †τάχιστα ἠιόνι, τρόπιοσ δὲ μάλ’ ὕδασι παῦρον ἔλειπτο.
l0=0001 l1=001 l2=Arg l8=4 l9=1244	οἱ δ’ ἀπὸ νηὸσ ὄρουσαν, ἄχοσ δ’ ἕλεν εἰσορόωντασ ἠέρα καὶ μεγάλησ νῶτα χθονὸσ ἠέρι ἶσα τηλοῦ ὑπερτείνοντα διηνεκέσ· οὐδέ τιν’ ἀρδμόν, οὐ πάτον, οὐκ ἀπάνευθε κατηυγάσσαντο βοτήρων αὔλιον, εὐκήλῳ δὲ κατείχετο πάντα γαλήνῃ.
l0=0001 l1=001 l2=Arg l8=4 l9=1249	ἄλλοσ δ’ αὖτ’ ἄλλον τετιημένοσ ἐξερέεινεν· “Τίσ χθὼν εὔχεται ἥδε;
l0=0001 l1=001 l2=Arg l8=4 l9=1251	πόθι ξυνέωσαν ἄελλαι ἡμέασ;
l0=0001 l1=001 l2=Arg l8=4 l9=1252	αἴθ’ ἔτλημεν, ἀφειδέεσ οὐλομένοιο δείματοσ, αὐτὰ κέλευθα διαμπερὲσ ὁρμηθῆναι πετράων· ἦ τ’ ἂν καὶ ὑπὲρ Διὸσ αἶσαν ἰοῦσιν βέλτερον ἦν μέγα δή τι μενοινώοντασ ὀλέσθαι.
l0=0001 l1=001 l2=Arg l8=4 l9=1255	νῦν δὲ τί κεν ῥέξαιμεν, ἐρυκόμενοι ἀνέμοισιν αὖθι μένειν τυτθόν περ ἐπὶ χρόνον;
l0=0001 l1=001 l2=Arg l8=4 l9=1257	οἷον ἐρήμη πέζα διωλυγίησ ἀναπέπταται ἠπείροιο.”
l0=0001 l1=001 l2=Arg l8=4 l9=1258	Ὧσ ἄρ’ ἔφη· μετὰ δ’ αὐτὸσ ἀμηχανίῃ κακότητοσ ἰθυντὴρ Ἀγκαῖοσ ἀκηχεμένοισ ἀγόρευσεν· ”Ὠλόμεθ’ αἰνότατον δῆθεν μόρον οὐδ’ ὑπάλυξισ ἔστ’ ἄτησ, πάρα δ’ ἄμμι τὰ κύντατα πημανθῆναι τῇδ’ ὑπ’ ἐρημαίῃ πεπτηότασ, εἰ καὶ ἀῆται χερσόθεν ἀμπνεύσειαν· ἐπεὶ τεναγώδεα λεύσσω τῆλε περισκοπέων ἅλα πάντοθεν, ἤλιθα δ’ ὕδωρ ξαινόμενον πολιῇσιν ἐπιτροχάει ψαμάθοισι· καί κεν ἐπισμυγερῶσ διὰ δὴ πάλαι ἥδε κεάσθη νηῦσ ἱερὴ χέρσου πολλὸν πρόσω, ἀλλά μιν αὐτή πλημυρὶσ ἐκ πόντοιο μεταχρονίην ἐκόμισσεν.
l0=0001 l1=001 l2=Arg l8=4 l9=1269	νῦν δ’ ἡ μὲν πέλαγόσδε μετέσσυται, οἰόθι δ’ ἅλμη ἄπλοοσ εἰλεῖται, γαίησ ὕπερ ὅσσον ἔχουσα.
l0=0001 l1=001 l2=Arg l8=4 l9=1271	τούνεκ’ ἐγὼ πᾶσαν μὲν ἀπ’ ἐλπίδα φημὶ κεκόφθαι ναυτιλίησ νόστου τε· δαημοσύνην δέ τισ ἄλλοσ φαίνοι ἑήν, πάρα γάρ οἱ ἐπ’ οἰήκεσσι θαάσσειν μαιομένῳ κομιδῆσ· ἀλλ’ οὐ μάλα νόστιμον ἦμαρ Ζεὺσ ἐθέλει καμάτοισιν ἐφ’ ἡμετέροισι τελέσσαι.”
l0=0001 l1=001 l2=Arg l8=4 l9=1276	Ὧσ φάτο δακρυόεισ, σὺν δ’ ἔννεπον ἀσχαλόωντι ὅσσοι ἔσαν νηῶν δεδαημένοι.
l0=0001 l1=001 l2=Arg l8=4 l9=1278	ἐν δ’ ἄρα πᾶσιν παχνώθη κραδίη, χύτο δὲ χλόοσ ἀμφὶ παρειάσ.
l0=0001 l1=001 l2=Arg l8=4 l9=1279	οἷον δ’ ἀψύχοισιν ἐοικότεσ εἰδώλοισιν ἀνέρεσ εἱλίσσονται ἀνὰ πτόλιν, ἢ πολέμοιο ἢ λοιμοῖο τέλοσ ποτιδέγμενοι ἠέ τιν’ ὄμβρον ἄσπετον, ὅσ τε βοῶν κατὰ μυρίοσ ἔκλυσεν ἔργα, ὁππότ’ ἂν αὐτόματα ξόανα ῥέῃ ἱδρώοντα αἵματι καὶ μυκαὶ σηκοῖσ ἔνι φαντάζωνται, ἠὲ καὶ ἠέλιοσ μέσῳ ἤματι νύκτ’ ἐπάγῃσιν οὐρανόθεν, τὰ δὲ λαμπρὰ δι’ ἠέροσ ἄστρα φαείνῃ— ὧσ τότ’ ἀριστῆεσ δολιχοῦ πρόπαρ αἰγιαλοῖο ἤλυον ἑρπύζοντεσ.
l0=0001 l1=001 l2=Arg l8=4 l9=1289	ἐπήλυθε δ’ αὐτίκ’ ἐρεμνή ἕσπεροσ· οἱ δ’ ἐλεεινὰ χεροῖν σφέασ ἀμφιβαλόντεσ δακρυόειν ἀγάπαζον, ἵν’ ἄνδιχα δῆθεν ἕκαστοσ θυμὸν ἀποφθίσειαν ἐνὶ ψαμάθοισι πεσόντεσ.
l0=0001 l1=001 l2=Arg l8=4 l9=1292	βὰν δ’ ἴμεν ἄλλυδισ ἄλλοσ, ἑκαστέρω αὖλιν ἑλέσθαι· ἐν δὲ κάρη πέπλοισι καλυψάμενοι σφετέροισιν, ἄκμηνοι καὶ ἄπαστοι ἐκείατο νύκτ’ ἔπι πᾶσαν καὶ φάοσ, οἰκτίστῳ θανάτῳ ἔπι.
l0=0001 l1=001 l2=Arg l8=4 l9=1296	νόσφι δὲ κοῦραι ἀθρόαι Αἰήταο παρεστενάχοντο θυγατρί· ὡσ δ’ ὅτ’ ἐρημαῖοι, πεπτηότεσ ἔκτοθι πέτρησ χηραμοῦ, ἀπτῆνεσ λιγέα κλάζουσι νεοσσοί, ἢ ὅτε καλὰ νάοντοσ ἐπ’ ὀφρύσι Πακτωλοῖο κύκνοι †κινήσουσιν ἑὸν μέλοσ, ἀμφὶ δὲ λειμών ἑρσήεισ βρέμεται ποταμοῖό τε καλὰ ῥέεθρα— ὧσ αἱ, ἐπὶ ξανθὰσ θέμεναι κονίῃσιν ἐθείρασ, παννύχιαι ἐλεεινὸν ἰήλεμον ὠδύροντο.
l0=0001 l1=001 l2=Arg l8=4 l9=1304	Καί νύ κεν αὐτοῦ πάντεσ ἀπὸ ζωῆσ ἐλίασθεν νώνυμνοι καὶ ἄφαντοι ἐπιχθονίοισι δαῆναι ἡρώων οἱ ἄριστοι ἀνηνύστῳ ἐπ’ ἀέθλῳ, ἀλλά σφεασ ἐλέηραν ἀμηχανίῃ μινύθοντασ ἡρῶσσαι Λιβύησ τιμήοροι, αἵ ποτ’ Ἀθήνην, ἦμοσ ὅτ’ ἐκ πατρὸσ κεφαλῆσ θόρε παμφαίνουσα, ἀντόμεναι Τρίτωνοσ ἐφ’ ὕδασι χυτλώσαντο.
l0=0001 l1=001 l2=Arg l8=4 l9=1311	ἔνδιον ἦμαρ ἔην, περὶ δ’ ὀξύταται θέρον αὐγαί ἠελίου Λιβύην· αἱ δὲ σχεδὸν Αἰσονίδαο ἔσταν, ἕλον δ’ ἀπὸ χερσὶ καρήατοσ ἠρέμα πέπλον.
l0=0001 l1=001 l2=Arg l8=4 l9=1314	αὐτὰρ ὅγ’ εἰσ ἑτέρωσε παλιμπετὲσ ὄμματ’ ἔνεικεν, δαίμονασ αἰδεσθείσ· αὐτὸν δέ μιν ἀμφαδὸν οἶον μειλιχίοισ ἐπέεσσιν ἀτυζόμενον προσέειπον· “Κάμμορε, τίπτ’ ἐπὶ τόσσον ἀμηχανίῃ βεβόλησαι;
l0=0001 l1=001 l2=Arg l8=4 l9=1318	ἴδμεν ἐποιχομένουσ χρύσεον δέροσ, ἴδμεν ἕκαστα ὑμετέρων καμάτων ὅσ’ ἐπὶ χθονὸσ ὅσσα τ’ ἐφ’ ὑγρήν πλαζόμενοι κατὰ πόντον ὑπέρβια ἔργα κάμεσθε· οἰοπόλοι δ’ εἰμὲν χθόνιαι θεαὶ αὐδήεσσαι, ἡρῶσσαι Λιβύησ τιμήοροι ἠδὲ θύγατρεσ.
l0=0001 l1=001 l2=Arg l8=4 l9=1323	ἀλλ’ ἄνα, μηδ’ ἔτι τοῖον ὀιζύων ἀκάχησο, ἄνστησον δ’ ἑτάρουσ· εὖτ’ ἂν δέ τοι Ἀμφιτρίτη ἅρμα Ποσειδάωνοσ ἐύτροχον αὐτίκα λύσῃ, δή ῥα τότε σφετέρῃ ἀπὸ μητέρι τίνετ’ ἀμοιβήν ὧν ἔκαμεν δηρὸν κατὰ νηδύοσ ὔμμε φέρουσα, καί κεν ἔτ’ ἠγαθέην ἐσ Ἀχαιίδα νοστήσαιτε.”
l0=0001 l1=001 l2=Arg l8=4 l9=1329	Ὧσ ἄρ’ ἔφαν, καὶ ἄφαντοι, ἵν’ ἔσταθεν, ἔνθ’ ἄρα ταίγε φθογγῇ ὁμοῦ ἐγένοντο παρασχεδόν.
l0=0001 l1=001 l2=Arg l8=4 l9=1331	αὐτὰρ Ἰήσων παπτήνασ ἀν’ ἄρ’ ἕζετ’ ἐπὶ χθονόσ, ὧδέ τ’ ἔειπεν· ”Ἵλατ’ ἐρημονόμοι κυδραὶ θεαί.
l0=0001 l1=001 l2=Arg l8=4 l9=1333	ἀμφὶ δὲ νόστῳ οὔτι μάλ’ ἀντικρὺ νοέω φάτιν· ἦ μὲν ἑταίρουσ εἰσ ἓν ἀγειράμενοσ μυθήσομαι, εἴ νύ τι τέκμωρ δήωμεν κομιδῆσ· πολέων δέ τε μῆτισ ἀρείων.”
l0=0001 l1=001 l2=Arg l8=4 l9=1336	Ἦ, καὶ ἀναί̈ξασ ἑτάρουσ ἐπὶ μακρὸν ἀύτει αὐσταλέοσ κονίῃσι, λέων ὣσ ὅσ ῥά τ’ ἀν’ ὕλην σύννομον ἣν μεθέπων ὠρύεται· αἱ δὲ βαρείῃ φθογγῇ ὕπο βρομέουσιν ἀν’ οὔρεα τηλόθι βῆσσαι, δείματι δ’ ἄγραυλοί τε βόεσ μέγα πεφρίκασιν βουπελάται τε βοῶν.
l0=0001 l1=001 l2=Arg l8=4 l9=1342	τοῖσ δ’ οὔ νύ τι γῆρυσ ἐτύχθη ῥιγεδανὴ ἑτάροιο, φίλοισ ἐπικεκλομένοιο· ἀγχοῦ δ’ ἠγερέθοντο, κατηφέεσ.
l0=0001 l1=001 l2=Arg l8=4 l9=1344	αὐτὰρ ὁ τούσγε ἀχνυμένουσ ὅρμοιο πέλασ μίγα θηλυτέρῃσιν ἱδρύσασ, μυθεῖτο πιφαυσκόμενοσ τὰ ἕκαστα· ”Κλῦτε φίλοι· τρεῖσ γάρ μοι ἀνιάζοντι θεάων, στέρφεσιν αἰγείοισ ἐζωσμέναι ἐξ ὑπάτοιο αὐχένοσ ἀμφί τε νῶτα καὶ ἰξύασ, ἠύτε κοῦραι, ἔσταν ὑπὲρ κεφαλῆσ μάλ’ ἐπισχεδόν, ἂν δ’ ἐκάλυψαν πέπλον ἐρυσσάμεναι κούφῃ χερί· καί μ’ ἐκέλοντο αὐτόν τ’ ἔγρεσθαι ἀνά θ’ ὑμέασ ὄρσαι ἰόντα· μητέρι δὲ σφετέρῃ μενοεικέα τεῖσαι ἀμοιβήν ὧν ἔκαμεν δηρὸν κατὰ νηδύοσ ἄμμε φέρουσα, ὁππότε κεν λύσῃσιν ἐύτροχον Ἀμφιτρίτη ἅρμα Ποσειδάωνοσ· ἐγὼ δ’ οὐ πάγχυ νοῆσαι τῆσδε θεοπροπίησ ἴσχω πέρι.
l0=0001 l1=001 l2=Arg l8=4 l9=1357	φάν γε μὲν εἶναι ἡρῶσσαι Λιβύησ τιμήοροι ἠδὲ θύγατρεσ· καὶ δ’ ὁπόσ’ αὐτοὶ πρόσθεν ἐπὶ χθονὸσ ἠδ’ ὅσ’ ἐφ’ ὑγρῆσ ἔτλημεν, τὰ ἕκαστα διίδμεναι εὐχετόωντο.
l0=0001 l1=001 l2=Arg l8=4 l9=1360	οὐδ’ ἔτι τάσδ’ ἀνὰ χῶρον ἐσέδρακον, ἀλλά τισ ἀχλύσ ἠὲ νέφοσ μεσσηγὺ φαεινομένασ ἐκάλυψεν.”
l0=0001 l1=001 l2=Arg l8=4 l9=1362	Ὧσ ἔφαθ’· οἱ δ’ ἄρα πάντεσ ἐθάμβεον εἰσαί̈οντεσ.
l0=0001 l1=001 l2=Arg l8=4 l9=1363	ἔνθα τὸ μήκιστον τεράων Μινύῃσιν ἐτύχθη.
l0=0001 l1=001 l2=Arg l8=4 l9=1364	ἐξ ἁλὸσ ἤπειρόνδε πελώριοσ ἄνθορεν ἵπποσ ἀμφιλαφὴσ χρυσέῃσι μετήοροσ αὐχένα χαίταισ· ῥίμφα δὲ σεισάμενοσ γυίων ἄπο νήχυτον ἅλμην ὦρτο θέειν πνοιῇ ἴκελοσ πόδασ.
l0=0001 l1=001 l2=Arg l8=4 l9=1368	αἶψα δὲ Πηλεύσ γηθήσασ ἑτάροισιν ὁμηγερέεσσι μετηύδα· ”Ἅρματα μὲν δή φημι Ποσειδάωνοσ ἔγωγε ἤδη νῦν ἀλόχοιο φίλησ ὑπὸ χερσὶ λελύσθαι· μητέρα δ’ οὐκ ἄλλην προτιόσσομαι ἠέ περ αὐτήν νῆα πέλειν· ἣ γάρ, κατὰ νηδύοσ αἰὲν ἔχουσα νωλεμέσ, ἀργαλέοισιν ὀιζύει καμάτοισιν.
l0=0001 l1=001 l2=Arg l8=4 l9=1374	ἀλλά μιν ἀστεμφεῖ τε βίῃ καὶ ἀτειρέσιν ὤμοισ ὑψόθεν ἀνθέμενοι ψαμαθώδεοσ ἔνδοθι γαίησ οἴσομεν ᾗ προτέρωσε ταχὺσ πόδασ ἤλασεν ἵπποσ· οὐ γὰρ ὅγε ξηρὴν ὑποδύσεται, ἴχνια δ’ ἡμῖν σημανέειν τιν’ ἔολπα μυχὸν καθύπερθε θαλάσσησ.”
l0=0001 l1=001 l2=Arg l8=4 l9=1379	Ὧσ ηὔδα· πάντεσσι δ’ ἐπήβολοσ ἥνδανε μῆτισ.
l0=0001 l1=001 l2=Arg l8=4 l9=1380	Μουσάων ὅδε μῦθοσ, ἐγὼ δ’ ὑπακουὸσ ἀείδω Πιερίδων, καὶ τήνδε πανατρεκὲσ ἔκλυον ὀμφήν, ὑμέασ, ὦ πέρι δὴ μέγα φέρτατοι υἷεσ ἀνάκτων, ᾗ βίῃ, ᾗ ἀρετῇ Λιβύησ ἀνὰ θῖνασ ἐρήμουσ νῆα μεταχρονίην ὅσα τ’ ἔνδοθι νηὸσ ἄγεσθε ἀνθεμένουσ ὤμοισι φέρειν δυοκαίδεκα πάντα ἤμαθ’ ὁμοῦ νύκτασ τε.
l0=0001 l1=001 l2=Arg l8=4 l9=1387	δύην γε μὲν †ἢ καὶ ὀιζύν τίσ κ’ ἐνέποι τὴν κεῖνοι ἀνέπλησαν μογέοντεσ;
l0=0001 l1=001 l2=Arg l8=4 l9=1388	ἔμπεδον ἀθανάτων ἔσαν αἵματοσ, οἷον ὑπέσταν ἔργον ἀναγκαίῃ βεβιημένοι.
l0=0001 l1=001 l2=Arg l8=4 l9=1390	αὐτὰρ ἐπιπρό τῆλε μάλ’ ἀσπασίωσ Τριτωνίδοσ ὕδασι λίμνησ ὡσ φέρον, ὣσ εἰσβάντεσ ἀπὸ στιβαρῶν θέσαν ὤμων.
l0=0001 l1=001 l2=Arg l8=4 l9=1392	Λυσσαλέοισ δἤπειτ’ ἴκελοι κυσὶν ἀίσσοντεσ πίδακα μαστεύεσκον, ἐπὶ ξηρὴ γὰρ ἔκειτο δίψα δυηπαθίῃ τε καὶ ἄλγεσιν.
l0=0001 l1=001 l2=Arg l8=4 l9=1395	οὐδ’ ἐμάτησαν πλαζόμενοι· ἷξον δ’ ἱερὸν πέδον, ᾧ ἔνι Λάδων εἰσέτι που χθιζὸν παγχρύσεα ῥύετο μῆλα χώρῳ ἐν Ἄτλαντοσ, χθόνιοσ ὄφισ, ἀμφὶ δὲ νύμφαι Ἑσπερίδεσ ποίπνυον ἐφίμερον ἀείδουσαι· τῆμοσ δ’ ἤδη κεῖνοσ ὑφ’ Ἡρακλῆι δαϊχθείσ μήλειον βέβλητο ποτὶ στύποσ, οἰόθι δ’ ἄκρῃ οὐρῇ ἔτι σκαίρεσκεν, ἀπὸ κρατὸσ δὲ κελαινήν ἄχρισ ἐπ’ ἄκνηστιν κεῖτ’ ἄπνοοσ· ἐν δὲ λιπόντων ὕδρησ Λερναίησ χόλον αἵματι πικρὸν ὀιστῶν, μυῖαι πυθομένοισιν ἐφ’ ἕλκεσι τερσαίνοντο.
l0=0001 l1=001 l2=Arg l8=4 l9=1405	ἀγχοῦ δ’ Ἑσπερίδεσ, κεφαλαῖσ ἔπι †χεῖρασ ἔχουσαι ἀργυφέασ ξανθῇσι, λίγ’ ἔστενον.
l0=0001 l1=001 l2=Arg l8=4 l9=1407	οἱ δ’ ἐπέλασσαν ἄφνω ὁμοῦ· ταὶ δ’ αἶψα κόνισ καὶ γαῖα, κιόντων ἐσσυμένωσ, ἐγένοντο καταυτόθι.
l0=0001 l1=001 l2=Arg l8=4 l9=1409	νώσατο δ’ Ὀρφεύσ θεῖα τέρα, τὼσ δέ σφε παρηγορέεσκε λιτῇσιν· ”Δαίμονεσ ὦ καλαὶ καὶ ἐύφρονεσ, ἵλατ’ ἄνασσαι, εἴτ’ οὖν οὐρανίαισ ἐναρίθμιοί ἐστε θεῇσιν εἴτε καταχθονίαισ, εἴτ’ οἰοπόλοι καλέεσθε †νύμφαι· ἴτ’ ὦ† νύμφαι, ἱερὸν γένοσ Ὠκεανοῖο, δείξατ’ ἐελδομένοισιν ἐνωπαδὶσ ἄμμι φανεῖσαι ἤ τινα πετραίην χύσιν ὕδατοσ ἤ τινα γαίησ ἱερὸν ἐκβλύοντα θεαὶ ῥόον, ᾧ ἀπὸ δίψαν αἰθομένην ἄμοτον λωφήσομεν.
l0=0001 l1=001 l2=Arg l8=4 l9=1418	εἰ δέ κεν αὖτισ δή ποτ’ Ἀχαιίδα γαῖαν ἱκώμεθα ναυτιλίῃσιν, δὴ τότε μυρία δῶρα μετὰ πρώτῃσι θεάων λοιβάσ τ’ εἰλαπίνασ τε παρέξομεν εὐμενέοντεσ.”
l0=0001 l1=001 l2=Arg l8=4 l9=1421	Ὧσ φάτο λισσόμενοσ ἀδινῇ ὀπί, ταὶ δ’ ἐλέαιρον ἐγγύθεν ἀχνυμένουσ· καὶ δὴ χθονὸσ ἐξανέτειλαν ποίην πάμπρωτον, ποίησ γε μὲν ὑψόθι μακροί βλάστεον ὅρπηκεσ, μετὰ δ’ ἔρνεα τηλεθάοντα πολλὸν ὑπὲρ γαίησ ὀρθοσταδὸν ἠέξοντο· Ἑσπέρη αἴγειροσ, πτελέη δ’ Ἐρυθηὶσ ἔγεντο, Αἴγλη δ’ ἰτείησ ἱερὸν στύποσ.
l0=0001 l1=001 l2=Arg l8=4 l9=1428	ἐκ δέ νυ κείνων δενδρέων, οἷαι ἔσαν, τοῖαι πάλιν ἔμπεδον αὔτωσ ἐξέφανεν, θάμβοσ περιώσιον.
l0=0001 l1=001 l2=Arg l8=4 l9=1430	ἔκφατο δ’ Αἴγλη μειλιχίοισ ἐπέεσσιν ἀμειβομένη χατέοντασ· ”Ἦ ἄρα δὴ μέγα πάμπαν ἐφ’ ὑμετέροισιν ὄνειαρ δεῦρ’ ἔμολεν καμάτοισιν ὁ κύντατοσ, ὅστισ ἀπούρασ φρουρὸν ὄφιν ζωῆσ, παγχρύσεα μῆλα θεάων οἴχετ’ ἀειράμενοσ, στυγερὸν δ’ ἄχοσ ἄμμι λέλειπται.
l0=0001 l1=001 l2=Arg l8=4 l9=1435	ἤλυθε γὰρ χθιζόσ τισ ἀνὴρ ὀλοώτατοσ ὕβριν καὶ δέμασ, ὄσσε δέ οἱ βλοσυρῷ ὑπ’ ἔλαμπε μετώπῳ, νηλήσ· ἀμφὶ δὲ δέρμα πελωρίου ἕστο λέοντοσ ὠμόν, ἀδέψητον· στιβαρὸν δ’ ἔχεν ὄζον ἐλαίησ τόξα τε, τοῖσι πέλωρ τόδ’ ἀπέφθισεν ἰοβολήσασ.
l0=0001 l1=001 l2=Arg l8=4 l9=1440	ἤλυθεν οὖν καὶ κεῖνοσ, ἅ τε χθόνα πεζὸσ ὁδεύων, δίψῃ καρχαλέοσ· παίφασσε δὲ τόνδ’ ἀνὰ χῶρον, ὕδωρ ἐξερέων.
l0=0001 l1=001 l2=Arg l8=4 l9=1443	τὸ μὲν οὔ ποθι μέλλεν ἰδέσθαι· τῇδε δέ τισ πέτρη Τριτωνίδοσ ἐγγύθι λίμνησ· τὴν ὅγ’ (ἐπιφρασθείσ, ἢ καὶ θεοῦ ἐννεσίῃσι) λὰξ ποδὶ τύψεν ἔνερθε, τὸ δ’ ἀθρόον ἔβλυσεν ὕδωρ· αὐτὰρ ὅγ’, ἄμφω χεῖρε πέδῳ καὶ στέρνον ἐρείσασ, ῥωγάδοσ ἐκ πέτρησ πίεν ἄσπετον, ὄφρα βαθεῖαν νηδύν, φορβάδι ἶσοσ ἐπιπροπεσών, ἐκορέσθη.”
l0=0001 l1=001 l2=Arg l8=4 l9=1449	Ὧσ φάτο· τοὶ δ’ ἀσπαστὸν ἵνα σφίσι πέφραδεν Αἴγλη πίδακα, τῇ θέον αἶψα κεχαρμένοι, ὄφρ’ ἐπέκυρσαν.
l0=0001 l1=001 l2=Arg l8=4 l9=1451	ὡσ δ’ ὁπότε στεινὴν περὶ χηραμὸν εἱλίσσονται γειομόροι μύρμηκεσ ὁμιλαδόν, ἢ ὅτε μυῖαι ἀμφ’ ὀλίγην μέλιτοσ γλυκεροῦ λίβα πεπτηυῖαι ἄπλητον μεμάασιν ἐπήτριμοι—ὧσ τότ’ ἀολλεῖσ πετραίῃ Μινύαι περὶ πίδακι δινεύεσκον.
l0=0001 l1=001 l2=Arg l8=4 l9=1456	καί πού τισ διεροῖσ ἐπὶ χείλεσιν εἶπεν ἰανθείσ· ”Ὦ πόποι, ἦ καὶ νόσφιν ἐὼν ἐσάωσεν ἑταίρουσ Ἡρακλέησ δίψῃ κεκμηότασ.
l0=0001 l1=001 l2=Arg l8=4 l9=1459	ἀλλά μιν εἴ πωσ δήοιμεν στείχοντα δι’ ἠπείροιο κιόντεσ.”
l0=0001 l1=001 l2=Arg l8=4 l9=1460	Ἦ· καὶ ἀγειρομένων οἵ τ’ ἄρμενοι ἐσ τόδε ἔργον, ἔκριθεν ἄλλυδισ ἄλλοσ ἐπαί̈ξασ ἐρεείνειν· ἴχνια γὰρ νυχίοισιν ἐπηλίνδητ’ ἀνέμοισιν κινυμένησ ἀμάθου.
l0=0001 l1=001 l2=Arg l8=4 l9=1464	Βορέαο μὲν ὡρμήθησαν υἷε δύω πτερύγεσσι πεποιθότε, ποσσὶ δὲ κούφοισ Εὔφημοσ πίσυνοσ, Λυγκεύσ γε μὲν ὀξέα τηλοῦ ὄσσε βαλεῖν, πέμπτοσ δὲ μετὰ σφίσιν ἔσσυτο Κάνθοσ.
l0=0001 l1=001 l2=Arg l8=4 l9=1467	τὸν μὲν ἄρ’ αἶσα θεῶν κείνην ὁδὸν ἠνορέη τε ὦρσεν, ἵν’ Ἡρακλῆοσ ἀπηλεγέωσ πεπύθοιτο Εἰλατίδην Πολύφημον ὅπῃ λίπε, μέμβλετο γάρ οἱ οὗ ἕθεν ἀμφ’ ἑτάροιο μεταλλῆσαι τὰ ἕκαστα.
l0=0001 l1=001 l2=Arg l8=4 l9=1471	ἀλλ’ ὁ μὲν οὖν, Μυσοῖσιν ἐπικλεὲσ ἄστυ πολίσσασ, γνωστοῦ κηδοσύνῃσιν ἔβη διζήμενοσ Ἀργώ τῆλε δι’ ἠπείροιο, τέωσ ἐξίκετο γαῖαν ἀγχιάλων Χαλύβων· τόθι μιν καὶ μοῖρ’ ἐδάμασσεν, καί οἱ ὑπὸ βλωθρὴν ἀχερωίδα σῆμα τέτυκται τυτθὸν ἁλὸσ προπάροιθεν.
l0=0001 l1=001 l2=Arg l8=4 l9=1477	ἀτὰρ τότε γ’ Ἡρακλῆα μοῦνοσ ἀπειρεσίησ τηλοῦ χθονὸσ εἴσατο Λυγκεύσ τὼσ ἰδέειν, ὥσ τίσ τε νέησ ἐνὶ ἤματι μήνην ἢ ἴδεν ἢ ἐδόκησεν ἐπαχλύουσαν ἰδέσθαι· ἐσ δ’ ἑτάρουσ ἀνιὼν μυθήσατο μή μιν ἔτ’ ἄλλον μαστῆρα στείχοντα κιχησέμεν.
l0=0001 l1=001 l2=Arg l8=4 l9=1482	ὡσ δὲ καὶ αὐτοί ἤλυθον Εὔφημόσ τε πόδασ ταχὺσ υἷέ τε δοιώ Θρηικίου Βορέω, μεταμώνια μοχθήσαντεσ· Κάνθε, σὲ δ’ οὐλόμεναι Λιβύῃ ἔνι Κῆρεσ ἕλοντο.
l0=0001 l1=001 l2=Arg l8=4 l9=1485	πώεσι φερβομένοισι συνήντεεσ, εἵπετο δ’ ἀνήρ αὐλίτησ· ὅ σ’ ἑῶν μήλων πέρι, τόφρ’ ἑτάροισι δευομένοισ κομίσειασ, ἀλεξόμενοσ κατέπεφνε λᾶι βαλών· ἐπεὶ οὐ μὲν ἀφαυρότερόσ γ’ ἐτέτυκτο, υἱωνὸσ Φοίβοιο Λυκωρείοιο Κάφαυροσ κούρησ τ’ αἰδοίησ Ἀκακαλλίδοσ, ἥν ποτε Μίνωσ ἐσ Λιβύην ἀπένασσε θεοῦ βαρὺ κῦμα φέρουσαν, θυγατέρα σφετέρην· ἡ δ’ ἀγλαὸν υἱέα Φοίβῳ τίκτεν, ὃν Ἀμφίθεμιν Γαράμαντά τε κικλήσκουσιν· Ἀμφίθεμισ δ’ ἄρ’ ἔπειτα μίγη Τριτωνίδι νύμφῃ· ἡ δ’ ἄρα οἱ Νασάμωνα τέκε κρατερόν τε Κάφαυρον, ὃσ τότε Κάνθον ἔπεφνεν ἐπὶ ῥήνεσσιν ἑοῖσιν.
l0=0001 l1=001 l2=Arg l8=4 l9=1497	οὐδ’ ὅγ’ ἀριστήων χαλεπὰσ ἠλεύατο χεῖρασ, ὡσ μάθον οἷον ἔρεξε.
l0=0001 l1=001 l2=Arg l8=4 l9=1499	νέκυν δ’ ἀνάειραν ὀπίσσω †πυθόμενοι Μινύαι, γαίῃ δ’ ἐνὶ ταρχύσαντο μυρόμενοι· τὰ δὲ μῆλα μετὰ σφέασ οἵγ’ ἐκόμισσαν.
l0=0001 l1=001 l2=Arg l8=4 l9=1501	Ἔνθα καὶ Ἀμπυκίδην αὐτῷ ἐνὶ ἤματι Μόψον νηλειὴσ ἕλε πότμοσ, ἀδευκέα δ’ οὐ φύγεν αἶσαν μαντοσύναισ· οὐ γάρ τισ ἀποτροπίη θανάτοιο.
l0=0001 l1=001 l2=Arg l8=4 l9=1504	κεῖτο γὰρ ἐν ψαμάθοισι, μεσημβρινὸν ἦμαρ ἀλύσκων, δεινὸσ ὄφισ, νωθὴσ μὲν ἑκὼν ἀέκοντα χαλέψαι, οὐδ’ ἂν ὑποτρέσσαντοσ ἐνωπαδὶσ ἀίξειεν· ἀλλ’ ᾧ κεν τὰ πρῶτα μελάγχιμον ἰὸν ἐνείη ζωόντων ὅσα γαῖα φερέσβιοσ ἔμπνοα βόσκει, οὐδ’ ὁπόσον πήχυιον ἐσ Ἄιδα γίγνεται οἷμοσ, οὐδ’ εἰ Παιήων (εἴ μοι θέμισ ἀμφαδὸν εἰπεῖν) φαρμάσσοι, ὅτε μοῦνον ἐνιχρίμψῃσιν ὀδοῦσιν.
l0=0001 l1=001 l2=Arg l8=4 l9=1512	εὖτε γὰρ ἰσόθεοσ Λιβύην ὑπερέπτατο Περσεύσ Εὐρυμέδων (καὶ γὰρ τὸ κάλεσκέ μιν οὔνομα μήτηρ) Γοργόνοσ ἀρτίτομον κεφαλὴν βασιλῆι κομίζων, ὅσσαι κυανέου στάγεσ αἵματοσ οὖδασ ἵκοντο, αἱ πᾶσαι κείνων ὀφίων γένοσ ἐβλάστησαν.
l0=0001 l1=001 l2=Arg l8=4 l9=1517	τῷ δ’ ἄκρην ἐπ’ ἄκανθαν ἐνεστηρίξατο Μόψοσ λαιὸν ἐπιπροφέρων ταρσὸν ποδόσ· αὐτὰρ ὁ μέσσην κερκίδα καὶ μυῶνα πέριξ ὀδύνῃσιν ἑλιχθείσ σάρκα δακὼν ἐχάραξεν.
l0=0001 l1=001 l2=Arg l8=4 l9=1521	ἀτὰρ Μήδεια καὶ ἄλλαι ἔτρεσαν ἀμφίπολοι· ὁ δὲ φοίνιον ἕλκοσ ἄφασσεν θαρσαλέωσ, ἕνεκ’ οὔ μιν ὑπέρβιον ἄλγοσ ἔτειρεν, σχέτλιοσ· ἦ τέ οἱ ἤδη ὑπὸ χροὶ̈ δύετο κῶμα λυσιμελέσ, πολλὴ δὲ κατ’ ὀφθαλμῶν χέετ’ ἀχλύσ.
l0=0001 l1=001 l2=Arg l8=4 l9=1525	αὐτίκα δὲ κλίνασ δαπέδῳ βεβαρηότα γυῖα ψύχετ’ ἀμηχανίῃ· ἕταροι δέ μιν ἀμφαγέροντο ἥρωσ τ’ Αἰσονίδησ, ἀδινῇ περιθαμβέεσ ἄτῃ.
l0=0001 l1=001 l2=Arg l8=4 l9=1528	οὐδὲ μὲν οὐδ’ ἐπὶ τυτθὸν ἀποφθίμενόσ περ ἔμελλε κεῖσθαι ὑπ’ ἠελίῳ· πύθεσκε γὰρ ἔνδοθι σάρκασ ἰὸσ ἄφαρ, μυδόωσα δ’ ἀπὸ χροὸσ ἔρρεε λάχνη.
l0=0001 l1=001 l2=Arg l8=4 l9=1531	αἶψα δὲ χαλκείῃσι βαθὺν τάφον ἐξελάχαινον ἐσσυμένωσ μακέλῃσιν· ἐμοιρήσαντο δὲ χαίτασ αὐτοὶ ὁμῶσ κοῦραί τε, νέκυν ἐλεεινὰ παθόντα μυρόμενοι· τρὶσ δ’ ἀμφὶ σὺν ἔντεσι δινηθέντεσ εὖ κτερέων ἴσχοντα, χυτὴν ἐπὶ γαῖαν ἔθεντο.
l0=0001 l1=001 l2=Arg l8=4 l9=1536	Ἀλλ’ ὅτε δή ῥ’ ἐπὶ νηὸσ ἔβαν, πρήσσοντοσ ἀήτεω ἂμ πέλαγοσ νοτίοιο, πόρουσ τ’ ἀπετεκμαίροντο λίμνησ ἐκπρομολεῖν Τριτωνίδοσ, οὔ τινα μῆτιν δὴν ἔχον, ἀφραδέωσ δὲ πανημέριοι φορέοντο.
l0=0001 l1=001 l2=Arg l8=4 l9=1540	ὡσ δὲ δράκων σκολιὴν εἱλιγμένοσ ἔρχεται οἷμον, εὖτέ μιν ὀξύτατον θάλπει σέλασ ἠελίοιο, ῥοίζῳ δ’ ἔνθα καὶ ἔνθα κάρη στρέφει, ἐν δέ οἱ ὄσσε σπινθαρύγεσσι πυρὸσ ἐναλίγκια μαιμώοντι λάμπεται, ὄφρα μυχόνδε διὰ ῥωχμοῖο δύηται— ὧσ Ἀργώ, λίμνησ στόμα ναύπορον ἐξερέουσα, ἀμφεπόλει δηναιὸν ἐπὶ χρόνον.
l0=0001 l1=001 l2=Arg l8=4 l9=1547	αὐτίκα δ’ Ὀρφεύσ κέκλετ’ Ἀπόλλωνοσ τρίποδα μέγαν ἔκτοθι νηόσ δαίμοσιν ἐγγενέταισ νόστῳ ἔπι μείλια θέσθαι.
l0=0001 l1=001 l2=Arg l8=4 l9=1549	καὶ τοὶ μὲν Φοίβου κτέρασ ἵδρυον ἐν χθονὶ βάντεσ· τοῖσιν δ’ αἰζηῷ ἐναλίγκιοσ ἀντεβόλησε Τρίτων εὐρυβίησ· γαίησ δ’ ἀνὰ βῶλον ἀείρασ ξείνι’ ἀριστήεσσι προί̈σχετο, φώνησέν τε· “Δέχθε φίλοι, ἐπεὶ οὐ περιώσιον ἐγγυαλίξαι ἐνθάδε νῦν πάρ’ ἐμοὶ ξεινήιον ἀντομένοισιν.
l0=0001 l1=001 l2=Arg l8=4 l9=1555	εἰ δέ τι τῆσδε πόρουσ μαίεσθ’ ἁλόσ, οἷά τε πολλά ἄνθρωποι χατέουσιν ἐπ’ ἀλλοδαπῇ περόωντεσ, ἐξερέω· δὴ γάρ με πατὴρ ἐπιίστορα πόντου θῆκε Ποσειδάων τοῦδ’ ἔμμεναι, αὐτὰρ ἀνάσσω παρραλίησ, εἰ δή τιν’ ἀκούετε νόσφιν ἐόντεσ Εὐρύπυλον Λιβύῃ θηροτρόφῳ ἐγγεγαῶτα.”
l0=0001 l1=001 l2=Arg l8=4 l9=1561	Ὧσ ηὔδα· πρόφρων δ’ ὑποέσχεθε βώλακι χεῖρασ Εὔφημοσ, καὶ τοῖα παραβλήδην προσέειπεν· ”Ἀπίδα καὶ πέλαγοσ Μινώιον εἴ νύ που ἥρωσ ἐξεδάησ, νημερτὲσ ἀνειρομένοισιν ἔνισπε.
l0=0001 l1=001 l2=Arg l8=4 l9=1565	δεῦρο γὰρ οὐκ ἐθέλοντεσ ἱκάνομεν, ἀλλὰ βορείαισ χρίμψαντεσ γαίησ ἐνὶ πείρασι τῆσδε θυέλλαισ, νῆα μεταχρονίην ἐκομίσσαμεν ἐσ τόδε λίμνησ χεῦμα δι’ ἠπείρου, βεβαρημένοι· οὐδέ τι ἴδμεν πῇ πλόοσ ἐξανάγει Πελοπηίδα γαῖαν ἱκέσθαι.”
l0=0001 l1=001 l2=Arg l8=4 l9=1570	Ὧσ ἄρ’ ἔφη· ὁ δὲ χεῖρα τανύσσατο, δεῖξε δ’ ἄπωθεν φωνήσασ πόντον τε καὶ ἀγχιβαθὲσ στόμα λίμνησ· ”Κείνη μὲν πόντοιο διήλυσισ, ἔνθα μάλιστα βένθοσ ἀκίνητον μελανεῖ, ἑκάτερθε δὲ λευκαί ῥηγμῖνεσ φρίσσουσι διαυγέεσ· ἡ δὲ μεσηγύ ῥηγμίνων στεινὴ τελέθει ὁδὸσ ἐκτὸσ ἐλάσσαι· κεῖνο δ’ ὑπηέριον θείην Πελοπηίδα γαῖαν εἰσανέχει πέλαγοσ Κρήτησ ὕπερ.
l0=0001 l1=001 l2=Arg l8=4 l9=1578	ἀλλ’ ἐπὶ χειρόσ δεξιτερῆσ, λίμνηθεν ὅτ’ εἰσ ἁλὸσ οἶδμα βάλητε, τόφρ’ αὐτὴν παρὰ χέρσον ἐεργμένοι ἰθύνεσθε ἔστ’ ἂν ἄνω τείνῃσι· περιρρήδην δ’ ἑτέρωσε κλινομένησ χέρσοιο, τότε πλόοσ ὔμμιν ἀπήμων ἀγκῶνοσ τετάνυσται ἄπο προύχοντοσ ἰοῦσιν.
l0=0001 l1=001 l2=Arg l8=4 l9=1583	ἀλλ’ ἴτε γηθόσυνοι, καμάτοιο δὲ μή τισ ἀνίη γιγνέσθω, νεότητι κεκασμένα γυῖα μογῆσαι.”
l0=0001 l1=001 l2=Arg l8=4 l9=1585	Ἴσκεν ἐυφρονέων· οἱ δ’ αἶψ’ ἐπὶ νηὸσ ἔβησαν, λίμνησ ἐκπρομολεῖν λελιημένοι εἰρεσίῃσιν, καὶ δὴ ἐπιπρονέοντο μεμαότεσ· αὐτὰρ ὁ τείωσ Τρίτων, ἀνθέμενοσ τρίποδα μέγαν, εἴσατο λίμνην εἰσβαίνειν· μετὰ δ’ οὔ τισ ἐσέδρακεν οἷον ἄφαντοσ αὐτῷ σὺν τρίποδι σχεδὸν ἔπλετο.
l0=0001 l1=001 l2=Arg l8=4 l9=1591	τοῖσι δ’ ἰάνθη θυμὸσ ὃ δὴ μακάρων τισ ἐναίσιμοσ ἀντεβόλησεν, καί ῥά οἱ Αἰσονίδην μήλων ὅ τι φέρτατον ἄλλων ἤνωγον ῥέξαι καὶ ἐπευφημῆσαι ἑλόντα.
l0=0001 l1=001 l2=Arg l8=4 l9=1594	αἶψα δ’ ὅγ’ ἐσσυμένωσ ἐκρίνατο, καί μιν ἀείρασ σφάξε κατὰ πρύμνησ, ἐπὶ δ’ ἔννεπεν εὐχωλῇσιν· ”Δαῖμον ὅτισ λίμνησ ἐπὶ πείρασι τῆσδε φαάνθησ, εἴτε σέγε Τρίτων’, ἅλιον τέρασ, εἴτε σε Φόρκυν ἢ Νηρῆα θύγατρεσ ἐπικλείουσ’ ἁλοσύδναι, ἵλαθι καὶ νόστοιο τέλοσ θυμηδὲσ ὄπαζε.”
l0=0001 l1=001 l2=Arg l8=4 l9=1600	Ἦ ῥ’, ἅμα δ’ εὐχωλῇσιν ἐσ ὕδατα λαιμοτομήσασ ἧκε κατὰ πρύμνησ.
l0=0001 l1=001 l2=Arg l8=4 l9=1602	ὁ δὲ βένθεοσ ἐξεφαάνθη τοῖοσ ἐὼν οἷόσ περ ἐτήτυμοσ ἦεν ἰδέσθαι· ὡσ δ’ ὅτ’ ἀνὴρ θοὸν ἵππον ἐσ εὐρέα κύκλον ἀγῶνοσ στέλλῃ ὀρεξάμενοσ λασίησ εὐπειθέα χαίτησ, εἶθαρ ἐπιτροχάων, ὁ δ’ ἐπ’ αὐχένι γαῦροσ ἀερθείσ ἕσπεται, ἀργινόεντα δ’ ἐπὶ στομάτεσσι χαλινά ἀμφὶσ ὀδακτάζοντι παραβλήδην κροτέονται— ὧσ ὅγ’ ἐπισχόμενοσ γλαφυρῆσ ὁλκήιον Ἀργοῦσ ἦγ’ ἅλαδε προτέρωσε.
l0=0001 l1=001 l2=Arg l8=4 l9=1610	δέμασ δέ οἱ ἐξ ὑπάτοιο κράατοσ ἀμφί τε νῶτα καὶ ἰξύασ ἔστ’ ἐπὶ νηδύν ἀντικρὺ μακάρεσσι φυὴν ἔκπαγλον ἔικτο, αὐτὰρ ὑπαὶ λαγόνων δίκραιρά οἱ ἔνθα καὶ ἔνθα κήτεοσ ὁλκαίη μηκύνετο· κόπτε δ’ ἀκάνθαισ ἄκρον ὕδωρ, αἵ τε σκολιοῖσ ἐπὶ νειόθι κέντροισ μήνησ ὡσ κεράεσσιν ἐειδόμεναι διχόωντο· τόφρα δ’ ἄγεν, τείωσ μιν ἐπιπροέηκε θαλάσσῃ νισσομένην, δῦ δ’ αἶψα μέσον βυθόν· οἱ δ’ ὁμάδησαν ἥρωεσ, τέρασ αἰνὸν ἐν ὀφθαλμοῖσιν ἰδόντεσ.
l0=0001 l1=001 l2=Arg l8=4 l9=1619	Ἔνθα μὲν Ἀργῷόσ τε λιμὴν καὶ σήματα νηόσ ἠδὲ Ποσειδάωνοσ ἰδὲ Τρίτωνοσ ἔασιν βωμοί, ἐπεὶ κεῖν’ ἦμαρ ἐπέσχεθον· αὐτὰρ ἐσ ἠῶ λαίφεσι πεπταμένοισ, αὐτὴν ἐπὶ δεξί’ ἔχοντεσ γαῖαν ἐρημαίην, πνοιῇ ζεφύροιο θέεσκον.
l0=0001 l1=001 l2=Arg l8=4 l9=1624	ἦρι δ’ ἔπειτ’ ἀγκῶνά θ’ ὁμοῦ μυχάτην τε θάλασσαν κεκλιμένην ἀγκῶνοσ ὕπερ προύχοντοσ ἴδοντο.
l0=0001 l1=001 l2=Arg l8=4 l9=1626	αὐτίκα δὲ ζέφυροσ μὲν ἐλώφεεν, ἤλυθε δ’ αὔρη πρυμνήταο νότου, χήραντο δὲ θυμὸν ἰωῇ.
l0=0001 l1=001 l2=Arg l8=4 l9=1628	ἦμοσ δ’ ἠέλιοσ μὲν ἔδυ, ἀνὰ δ’ ἤλυθεν ἀστήρ αὔλιοσ, ὅσ τ’ ἀνέπαυσεν ὀιζυροὺσ ἀροτῆρασ, δὴ τότ’ ἔπειτ’, ἀνέμοιο κελαινῇ νυκτὶ λιπόντοσ, ἱστία λυσάμενοι περιμήκεά τε κλίναντεσ ἱστόν, ἐυξέστῃσιν ἐπερρώοντ’ ἐλάτῃσιν παννύχιοι καὶ ἐπ’ ἦμαρ, ἐπ’ ἤματι δ’ αὖτισ ἰοῦσαν νύχθ’ ἑτέρην· ὑπέδεκτο δ’ ἀπόπροθι παιπαλόεσσα Κάρπαθοσ.
l0=0001 l1=001 l2=Arg l8=4 l9=1636	ἔνθεν δ’ οἵγε περαιώσεσθαι ἔμελλον Κρήτην, ἥ τ’ ἄλλων †ὑπερέπλετο εἰν ἁλὶ νήσων· τοὺσ δὲ Τάλωσ χάλκειοσ, ἀπὸ στιβαροῦ σκοπέλοιο ῥηγνύμενοσ πέτρασ, εἶργε χθονὶ πείσματ’ ἀνάψαι Δικταίην ὅρμοιο κατερχομένουσ ἐπιωγήν.
l0=0001 l1=001 l2=Arg l8=4 l9=1640	τὸν μέν, χαλκείησ μελιηγενέων ἀνθρώπων ῥίζησ λοιπὸν ἐόντα μετ’ ἀνδράσιν ἡμιθέοισιν, Εὐρώπῃ Κρονίδησ νήσου πόρεν ἔμμεναι οὖρον, τρὶσ περὶ χαλκείοισ Κρήτην ποσὶ δινεύοντα· ἀλλ’ ἤτοι τὸ μὲν ἄλλο δέμασ καὶ γυῖα τέτυκτο χάλκεοσ ἠδ’ ἄρρηκτοσ, ὑπαὶ δέ οἱ ἔσκε τένοντοσ σύριγξ αἱματόεσσα κατὰ σφυρόν· ἀμφ’ ἄρα τήνγε λεπτὸσ ὑμὴν ζωῆσ ἔχε πείρατα καὶ θανάτοιο.
l0=0001 l1=001 l2=Arg l8=4 l9=1648	οἱ δέ, δύῃ μάλα περ δεδμημένοι, αἶψ’ ἀπὸ χέρσου νῆα περιδδείσαντεσ ἀνακρούεσκον ἐρετμοῖσ.
l0=0001 l1=001 l2=Arg l8=4 l9=1650	καί νύ κ’ ἐπισμυγερῶσ Κρήτησ ἑκὰσ ἠέρθησαν ἀμφότερον δίψῃ τε καὶ ἄλγεσι μοχθίζοντεσ, εἰ μή σφιν Μήδεια λιαζομένοισ ἀγόρευσεν· “Κέκλυτέ μευ, μούνη γὰρ ὀίομαι ὔμμι δαμάσσειν ἄνδρα τὸν ὅστισ ὅδ’ ἐστί, καὶ εἰ παγχάλκεον ἴσχει ὃν δέμασ, ὁππότε μή οἱ ἐπ’ ἀκάματοσ πέλοι αἰών.
l0=0001 l1=001 l2=Arg l8=4 l9=1656	ἀλλ’ ἔχετ’ αὐτοῦ νῆα θελήμονεσ ἐκτὸσ ἐρωῆσ πετράων, εἵωσ κεν ἐμοὶ εἴξειε δαμῆναι.”
l0=0001 l1=001 l2=Arg l8=4 l9=1658	Ὧσ ἄρ’ ἔφη· καὶ τοὶ μὲν ὑπὲκ βελέων ἐρύοντο νῆ’ ἐπ’ ἐρετμοῖσιν, δεδοκημένοι ἥντινα ῥέξει μῆτιν ἀνωίστωσ· ἡ δὲ πτύχα πορφυρέοιο προσχομένη πέπλοιο παρειάων ἑκάτερθεν βήσατ’ ἐπ’ ἰκριόφιν, χειρὸσ δέ ἑ χειρὶ μεμαρπώσ Αἰσονίδησ ἐκόμιζε διὰ κληῖδασ ἰοῦσαν.
l0=0001 l1=001 l2=Arg l8=4 l9=1664	ἔνθα δ’ ἀοιδῇσιν μειλίσσετο θέλγε τε Κῆρασ θυμοβόρουσ, Ἀίδαο θοὰσ κύνασ, αἳ †περὶ πᾶσαν† †ἠέρα δινεύουσαι ἐπὶ ζωοῖσιν †ἄγονται.
l0=0001 l1=001 l2=Arg l8=4 l9=1667	τὰσ γουναζομένη τρὶσ μὲν παρακέκλετ’ ἀοιδαῖσ, τρὶσ δὲ λιταῖσ· θεμένη δὲ κακὸν νόον, ἐχθοδοποῖσιν ὄμμασι χαλκείοιο Τάλω ἐμέγηρεν ὀπωπάσ· λευγαλέον δ’ ἐπὶ οἷ πρῖεν χόλον, ἐκ δ’ ἀίδηλα δείκηλα προί̈αλλεν, ἐπιζάφελον κοτέουσα.
l0=0001 l1=001 l2=Arg l8=4 l9=1672	Ζεῦ πάτερ, ἦ μέγα δή μοι ἐνὶ φρεσὶ θάμβοσ ἄηται, εἰ δὴ μὴ νούσοισι τυπῇσί τε μοῦνον ὄλεθροσ ἀντιάει, καὶ δή τισ ἀπόπροθεν ἄμμε χαλέπτει, ὡσ ὅγε, χάλκειόσ περ ἐών, ὑπόειξε δαμῆναι Μηδείησ βρίμῃ πολυφαρμάκου· ἂν δὲ βαρείασ ὀχλίζων λάιγγασ ἐρυκέμεν ὅρμον ἱκέσθαι, πετραίῳ στόνυχι χρίμψε σφυρόν, ἐκ δέ οἱ ἰχώρ τηκομένῳ ἴκελοσ μολίβῳ ῥέεν.
l0=0001 l1=001 l2=Arg l8=4 l9=1680	οὐδ’ ἔτι δηρόν εἱστήκει προβλῆτοσ ἐπεμβεβαὼσ σκοπέλοιο· ἀλλ’ ὥσ τίσ τ’ ἐν ὄρεσσι πελωρίη ὑψόθι πεύκη, τήν τε θοοῖσ πελέκεσσιν ἔθ’ ἡμιπλῆγα λιπόντεσ ὑλοτόμοι δρυμοῖο κατήλυθον, ἡ δ’ ὑπὸ νυκτί ῥιπῇσιν μὲν πρῶτα τινάσσεται, ὕστερον αὖτε πρυμνόθεν ἐξαγεῖσα κατήριπεν—ὧσ ὅγε ποσσίν ἀκαμάτοισ τείωσ μὲν ἐπισταδὸν ᾐωρεῖτο, ὕστερον αὖτ’ ἀμενηνὸσ ἀπείρονι κάππεσε δούπῳ.
l0=0001 l1=001 l2=Arg l8=4 l9=1688	Κεῖνο μὲν οὖν Κρήτῃ ἐνὶ δὴ κνέφασ ηὐλίζοντο ἥρωεσ· μετὰ δ’ οἵγε νέον φαέθουσαν ἐσ ἠῶ ἱρὸν Ἀθηναίησ Μινωίδοσ ἱδρύσαντο, ὕδωρ τ’ εἰσαφύσαντο, καὶ εἰσέβαν, ὥσ κεν ἐρετμοῖσ παμπρώτιστα βάλοιεν ὑπὲρ Σαλμωνίδοσ ἄκρησ.
l0=0001 l1=001 l2=Arg l8=4 l9=1693	αὐτίκα δὲ Κρηταῖον ὑπὲρ μέγα λαῖτμα θέοντασ νὺξ ἐφόβει τήνπερ τε κατουλάδα κικλήσκουσιν νύκτ’ ὀλοήν· οὐκ ἄστρα διίσχανεν, οὐκ ἀμαρυγαί μήνησ, οὐρανόθεν δὲ μέλαν χάοσ, ἠδέ τισ ἄλλη ὠρώρει σκοτίη μυχάτων ἀνιοῦσα βερέθρων· αὐτοὶ δ’ εἴτ’ Ἀίδῃ εἴθ’ ὕδασιν ἐμφορέοντο ἠείδειν οὐδ’ ὅσσον, ἐπέτρεψαν δὲ θαλάσσῃ νόστον, ἀμηχανέοντεσ ὅπῃ φέροι.
l0=0001 l1=001 l2=Arg l8=4 l9=1701	αὐτὰρ Ἰήσων χεῖρασ ἀνασχόμενοσ μεγάλῃ ὀπὶ Φοῖβον ἀύτει, ῥύσασθαι καλέων, κατὰ δ’ ἔρρεεν ἀσχαλόωντι δάκρυα· πολλὰ δὲ Πυθοῖ ὑπέσχετο, πολλὰ δ’ Ἀμύκλαισ, πολλὰ δ’ ἐσ Ὀρτυγίην ἀπερείσια δῶρα κομίσσειν.
l0=0001 l1=001 l2=Arg l8=4 l9=1705	Λητοί̈δη, τύνη δὲ κατ’ οὐρανοῦ ἵκεο πέτρασ ῥίμφα Μελαντείουσ ἀριήκοοσ, αἵ τ’ ἐνὶ πόντῳ ἧνται· δοιάων δὲ μιῆσ ἐφύπερθεν ὀρούσασ, δεξιτερῇ χρύσειον ἀνέσχεθεσ ὑψόθι τόξον, μαρμαρέην δ’ ἀπέλαμψε βιὸσ πέρι πάντοθεν αἴγλην· τοῖσι δέ τισ Σποράδων βαιὴ ἀνὰ τόφρ’ ἐφαάνθη νῆσοσ ἰδεῖν, ὀλίγησ Ἱππουρίδοσ ἀγχόθι νήσου· ἔνθ’ εὐνὰσ ἐβάλοντο καὶ ἔσχεθον.
l0=0001 l1=001 l2=Arg l8=4 l9=1713	αὐτίκα δ’ ἠώσ φέγγεν ἀνερχομένη, τοὶ δ’ ἀγλαὸν Ἀπόλλωνι ἄλσει ἐνὶ σκιερῷ τέμενοσ σκιόεντά τε βωμόν ποίεον, Αἰγλήτην μὲν ἐυσκόπου εἵνεκεν αἴγλησ Φοῖβον κεκλόμενοι, Ἀνάφην δέ τε λισσάδα νῆσον ἴσκον, ὃ δὴ Φοῖβόσ μιν ἀτυζομένοισ ἀνέφηνεν.
l0=0001 l1=001 l2=Arg l8=4 l9=1718	ῥέζον δ’ οἷά κεν ἄνδρεσ ἐρημαίῃ ἐνὶ ῥέζειν ἀκτῇ ἐφοπλίσσειαν· ὃ δή σφεασ ὁππότε δαλοῖσ ὕδωρ αἰθομένοισιν ἐπιλλείβοντασ ἴδοντο Μηδείησ δμωαὶ Φαιηκίδεσ, οὐκέτ’ ἔπειτα ἰσχέμεν ἐν στήθεσσι γέλω σθένον, οἷα θαμειάσ αἰὲν ἐν Ἀλκινόοιο βοοκτασίασ ὁρόωσαι· τὰσ δ’ αἰσχροῖσ ἥρωεσ ἐπιστοβέεσκον ἔπεσσιν χλεύῃ γηθόσυνοι· γλυκερὴ δ’ ἀνεδαίετο μέσσῳ κερτομίη καὶ νεῖκοσ ἐπεσβόλον.
l0=0001 l1=001 l2=Arg l8=4 l9=1727	ἐκ δέ νυ κείνησ μολπῆσ ἡρώων νήσῳ ἔνι τοῖα γυναῖκεσ ἀνδράσι δηριόωνται, ὅτ’ Ἀπόλλωνα θυηλαῖσ Αἰγλήτην Ἀνάφησ τιμήορον ἱλάσκωνται.
l0=0001 l1=001 l2=Arg l8=4 l9=1730	Ἀλλ’ ὅτε δὴ καὶ κεῖθεν ὑπεύδια πείσματ’ ἔλυσαν, μνήσατ’ ἔπειτ’ Εὔφημοσ ὀνείρατοσ ἐννυχίοιο, ἁζόμενοσ Μαίησ υἷα κλυτόν.
l0=0001 l1=001 l2=Arg l8=4 l9=1733	εἴσατο γάρ οἱ δαιμονίη βῶλαξ ἐπιμάστιοσ ᾧ ἐν ἀγοστῷ ἄρδεσθαι λευκῇσιν ὑπαὶ λιβάδεσσι γάλακτοσ, ἐκ δὲ γυνὴ βώλοιο πέλειν ὀλίγησ περ ἐούσησ παρθενικῇ ἰκέλη· μίχθη δέ οἱ ἐν φιλότητι ἄσχετον ἱμερθείσ· ὀλοφύρατο δ’ ἠύτε κούρην ζευξάμενοσ, τὴν αὐτὸσ ἑῷ ἀτίταλλε γάλακτι· ἡ δέ ἑ μειλιχίοισι παρηγορέεσκεν ἔπεσσιν· ”Τρίτωνοσ γένοσ εἰμί, τεῶν τροφὸσ ὦ φίλε παίδων, οὐ κούρη, Τρίτων γὰρ ἐμοὶ Λιβύη τε τοκῆεσ.
l0=0001 l1=001 l2=Arg l8=4 l9=1742	ἀλλά με Νηρῆοσ παρακάτθεο παρθενικῇσιν ἂμ πέλαγοσ ναίειν Ἀνάφησ σχεδόν· εἶμι δ’ ἐσ αὐγάσ ἠελίου μετόπισθε τεοῖσ νεπόδεσσιν ἑτοίμη.”
l0=0001 l1=001 l2=Arg l8=4 l9=1745	Τῶν ἄρ’ ἐπὶ μνῆστιν κραδίη βάλεν, ἔκ τ’ ὀνόμηνεν Αἰσονίδῃ· ὁ δ’ ἔπειτα, θεοπροπίασ Ἑκάτοιο θυμῷ πεμπάζων, ἀνενείκατο φώνησέν τε· ”Ὦ πέπον, ἦ μέγα δή σε καὶ ἀγλαὸν ἔμμορε κῦδοσ.
l0=0001 l1=001 l2=Arg l8=4 l9=1749	βώλακα γὰρ τεύξουσι θεοὶ πόντονδε βαλόντι νῆσον, ἵν’ ὁπλότεροι παίδων σέθεν ἐννάσσονται παῖδεσ, ἐπεὶ Τρίτων ξεινήιον ἐγγυάλιξεν τήνδε τοι ἠπείροιο Λιβυστίδοσ· οὔ νύ τισ ἄλλοσ ἀθανάτων ἢ κεῖνοσ, ὅ μιν πόρεν ἀντιβολήσασ.”
l0=0001 l1=001 l2=Arg l8=4 l9=1754	Ὧσ ἔφατ’· οὐδ’ ἁλίωσεν ὑπόκρισιν Αἰσονίδαο Εὔφημοσ, βῶλον δὲ θεοπροπίῃσιν ἰανθείσ ἧκεν ὑποβρυχίην.
l0=0001 l1=001 l2=Arg l8=4 l9=1757	τῆσ δ’ ἔκτοθι νῆσοσ ἀέρθη Καλλίστη, παίδων ἱερὴ τροφὸσ Εὐφήμοιο· οἳ πρὶν μέν ποτε δὴ Σιντηίδα Λῆμνον ἔναιον, Λήμνου τ’ ἐξελαθέντεσ ὑπ’ ἀνδράσι Τυρσηνοῖσιν Σπάρτην εἰσαφίκανον ἐφέστιοι· ἐκ δὲ λιπόντασ Σπάρτην Αὐτεσίωνοσ ἐὺσ πάισ ἤγαγε Θήρασ Καλλίστην ἐπὶ νῆσον, ἀμείψατο δ’ οὔνομα Θήρα ἐκ σέθεν.
l0=0001 l1=001 l2=Arg l8=4 l9=1764	ἀλλὰ τὰ μὲν μετόπιν γένετ’ Εὐφήμοιο· κεῖθεν δ’ ἀπτερέωσ διὰ μυρίον οἶδμα ταμόντεσ Αἰγίνησ ἀκτῇσιν ἐπέσχεθον.
l0=0001 l1=001 l2=Arg l8=4 l9=1766	αἶψα δὲ τοίγε ὑδρείησ πέρι δῆριν ἀμεμφέα δηρίσαντο, ὅσ κεν ἀφυσσάμενοσ φθαίη μετὰ νῆάδ’ ἱκέσθαι· ἄμφω γὰρ χρειώ τε καὶ ἄσπετοσ οὖροσ ἔπειγεν.
l0=0001 l1=001 l2=Arg l8=4 l9=1769	ἔνθ’ ἔτι νῦν, πλήθοντασ ἐπωμαδὸν ἀμφιφορῆασ ἀνθέμενοι, κούφοισιν ἄφαρ κατ’ ἀγῶνα πόδεσσιν κοῦροι Μυρμιδόνων νίκησ πέρι δηριόωνται.
l0=0001 l1=001 l2=Arg l8=4 l9=1772	Ἵλατ’ ἀριστῆεσ, μακάρων γένοσ, αἵδε δ’ ἀοιδαί εἰσ ἔτοσ ἐξ ἔτεοσ γλυκερώτεραι εἶεν ἀείδειν ἀνθρώποισ· ἤδη γὰρ ἐπὶ κλυτὰ πείραθ’ ἱκάνω ὑμετέρων καμάτων, ἐπεὶ οὔ νύ τισ ὔμμιν ἄεθλοσ αὖτισ ἀπ’ Αἰγίνηθεν ἀνερχομένοισιν ἐτύχθη, οὐδ’ ἀνέμων ἐριωλαὶ ἐνέσταθεν, ἀλλὰ ἕκηλοι γαῖαν Κεκροπίην παρά τ’ Αὐλίδα μετρήσαντεσ Εὐβοίησ ἔντοσθεν Ὀπούντιά τ’ ἄστεα Λοκρῶν, ἀσπασίωσ ἀκτὰσ Παγασηίδασ εἰσαπέβητε.
